<?xml version="1.0" encoding="UTF-8"?>
<usx version="3.1">
<book code="ECC" style="id">- Nepali Unlocked Literal Bible -</book>
<para style="h">उपदेशक</para>
<para style="toc1">उपदेशक</para>
<para style="toc2">उपदेशक</para>
<para style="mt1">उपदेशक</para>
<chapter number="1" style="c" sid="ECC 1"/>
<para style="p"><verse number="1" style="v" sid="ECC 1:1"/>यी वचनहरू एक जना उपदेशकका हुन् जो दाऊदका छोरा र यरूशलेमका राजा थिए ।<verse eid="ECC 1:1"/></para>
<para style="p"><verse number="2" style="v" sid="ECC 1:2"/>उपदेशक यसो भन्छन्, “तुवाँलोको बाफ र बतासमा भएको मन्द हावाजस्तै हरेक कुरा व्यर्थ छ, जसले धेरै प्रश्‍न उब्जाउँछ ।<verse eid="ECC 1:2"/></para>
<para style="p"><verse number="3" style="v" sid="ECC 1:3"/>मानिसले सूर्यमूनि कठिन परिश्रम गर्दा सारा कामबाट उसले के लाभ पाउँछ र ?<verse eid="ECC 1:3"/></para>
<para style="p"><verse number="4" style="v" sid="ECC 1:4"/>एउटा पुस्ता जान्छ, र अर्को पुस्ता आउँछ, तर पृथ्वीचाहिँ सदासर्वदा रहिरहन्छ ।<verse eid="ECC 1:4"/></para>
<para style="p"><verse number="5" style="v" sid="ECC 1:5"/>सूर्य उदाउँछ, र अस्ताउँछ, अनि आफू उदाएको ठाउँमा चाँडै फर्केर जान्छ ।<verse eid="ECC 1:5"/></para>
<para style="p"><verse number="6" style="v" sid="ECC 1:6"/>बतास दक्षिणतिर बहन्छ, र अनि सधैँ उत्तरतिर चक्‍कर मार्छ । त्यो सधैँ आफ्नो मार्गमा जाने र फर्कने गर्छ ।<verse eid="ECC 1:6"/></para>
<para style="p"><verse number="7" style="v" sid="ECC 1:7"/>सबै नदी समुद्रमा बगेर जान्छन्, तर समुद्र कहिल्यै भरिँदैन । जहाँ नदीहरू बहन्छन्, तिनीहरू फेरि त्यहीँ जान्छन् ।<verse eid="ECC 1:7"/></para>
<para style="p"><verse number="8" style="v" sid="ECC 1:8"/>हरेक कुरो विरक्तलाग्दो छ, र कसैले यसको वर्णन गर्न सक्दैन । आँखाले जे देख्छ, त्यसबाट यो सन्तुष्‍ट हुँदैन, न त कानले जे सुन्छ, त्यसबाट यो सन्तुष्‍ट हुन्छ ।<verse eid="ECC 1:8"/></para>
<para style="p"><verse number="9" style="v" sid="ECC 1:9"/>जे भएको छ, त्यो हुने छ, र जे गरिएको छ, त्यो गरिने छ । सूर्यमूनि केही पनि नयाँ छैन ।<verse eid="ECC 1:9"/></para>
<para style="p"><verse number="10" style="v" sid="ECC 1:10"/>के यस्तो कुनै कुरो छ जसको विषयमा 'हेर्, यो त नयाँ छ' भन्‍न सकिन्छ ? जे अस्तित्वमा छ, त्यो लामो समयदेखि अस्तित्वमा रहिआएको छ, हामीभन्दा धेरै पहिले देखि रहँदै आएको छ ।<verse eid="ECC 1:10"/></para>
<para style="p"><verse number="11" style="v" sid="ECC 1:11"/>प्राचीन कालमा भएका कुराहरू कसैले सम्झन्छजस्तो छैन; धेरै पछि भएका कुराहरू र भविष्यमा हुने कुराहरू पनि कसैले सम्झने छजस्तो छैन ।”<verse eid="ECC 1:11"/></para>
<para style="p"><verse number="12" style="v" sid="ECC 1:12"/>म उपदेशक हुँ, र मैले यरूशलेममा राजा भएर शासन गरेको छु ।<verse eid="ECC 1:12"/></para>
<para style="p"><verse number="13" style="v" sid="ECC 1:13"/>आकाशमूनि गरिने हरेक कुरोलाई बुद्धिद्वारा अध्ययन गर्न र अनुसन्धान गर्न मैले मेरो मन लगाएँ । त्यो अनुसन्धान एउटा कष्‍टकर काम हो जुन परमेश्‍वरले मानिसहरूलाई व्यस्त राख्‍न दिनुभएको हो ।<verse eid="ECC 1:13"/></para>
<para style="p"><verse number="14" style="v" sid="ECC 1:14"/>मैले सूर्यमूनि गरिने सबै काम देखेको छु, र ती सबै व्यर्थ छन् र बतासलाई खेदेजस्तो हो<verse eid="ECC 1:14"/></para>
<para style="p"><verse number="15" style="v" sid="ECC 1:15"/>बाङ्गोलाई सोझो बनाउन सकिँदैन । हराएकोलाई गन्‍न सकिँदैन ।<verse eid="ECC 1:15"/></para>
<para style="p"><verse number="16" style="v" sid="ECC 1:16"/>मैले मेरो मनलाई यसो भनेको छु, “हेर्, यरूशलेममा मभन्दा अगि भएका सबैले भन्दा मैले धेरै बुद्धि प्राप्‍त गरेको छु । मेरो मनले धेरै बुद्धि र ज्ञान देखेको छ ।”<verse eid="ECC 1:16"/></para>
<para style="p"><verse number="17" style="v" sid="ECC 1:17"/>त्यसैले बुद्धि, पागलपन र मूर्खता जान्‍न मेरो मन लगाएँ । यो पनि बतासको रेखदेख गर्ने कोसिस रहेछ भनी मैले बुझेँ ।<verse eid="ECC 1:17"/></para>
<para style="p"><verse number="18" style="v" sid="ECC 1:18"/>किनकि बुद्धिको प्रशस्ततामा धेरै निराशा हुन्छ, र ज्ञान बढाउनेले पिर बढाउँछ ।<verse eid="ECC 1:18"/></para>
<chapter eid="ECC 1"/>
<chapter number="2" style="c" sid="ECC 2"/>
<para style="p"><verse number="1" style="v" sid="ECC 2:1"/>मैले मेरो मनमा भनेँ, “अब आइज । म तँलाई खुसीले जाँच गर्ने छु । त्यसैले सुख-विलास गर ।” तर यो पनि अस्थायी मन्द बतासमात्र रहेछ ।<verse eid="ECC 2:1"/></para>
<para style="p"><verse number="2" style="v" sid="ECC 2:2"/>मैले हाँसोको विषयमा भनेँ, “यो सन्काहा हो,” र सुख-विलासको विषयमा भनेँ, “यसको के फाइदा छ ?”<verse eid="ECC 2:2"/></para>
<para style="p"><verse number="3" style="v" sid="ECC 2:3"/>दाखमद्यले मेरा इच्छाहरूलाई कसरी तृप्‍त पार्ने भनी मैले मेरो मनमा अन्वेषण गरेँ । मैले अझै मूर्खतालाई पक्रिरहेको भए तापनि मैले मेरो मनलाई बुद्धिद्वारा डोर्‍याइन दिएँ । मानिसहरूको जीवन अवधिमा स्वर्गमूनि तिनीहरूको लागि के फाइदा छ भनेर म पत्ता लगाउन चाहन्थेँ ।<verse eid="ECC 2:3"/></para>
<para style="p"><verse number="4" style="v" sid="ECC 2:4"/>मैले ठुला-ठुला कुराहरू सम्पन्‍न गरेँ । मैले आफ्नो लागि घरहरू बनाएँ र दाखबारीहरू लगाएँ ।<verse eid="ECC 2:4"/></para>
<para style="p"><verse number="5" style="v" sid="ECC 2:5"/>मैले आफ्नो लागि बगैँचाहरू उद्यानहरू बनाएँ । मैले तिनमा हर किसिमका फलफुल लगाएँ ।<verse eid="ECC 2:5"/></para>
<para style="p"><verse number="6" style="v" sid="ECC 2:6"/>जङ्गलमा सिँचाइ गर्न मैले पानीका तलाउहरू बनाएँ अनि रुखहरू लहलह बढे ।<verse eid="ECC 2:6"/></para>
<para style="p"><verse number="7" style="v" sid="ECC 2:7"/>मैले कमारा-कमारीहरू किनेँ । मेरो दरबारमा जन्मेका कमराहरू पनि थिए । यरूशलेममा मभन्दा अगि शासन गरेका कुनै पनि राजाको भन्दा मेरो भेडा-बाख्राका बगाल र गाईवस्तुका बथान बढी थिए ।<verse eid="ECC 2:7"/></para>
<para style="p"><verse number="8" style="v" sid="ECC 2:8"/>मैले आफ्नो लागि चाँदी र सुन, राजाहरू र प्रान्तहरूका खजानाहरू थुपारेँ । मैले आफ्नो लागि गायक-गायिकाहरू अर्थात् मानव-जातिको मनोरञ्‍जन र धेरै उपपत्‍नीहरू राखेँ ।<verse eid="ECC 2:8"/></para>
<para style="p"><verse number="9" style="v" sid="ECC 2:9"/>यसरी यरूशलेममा मभन्दा अगि भएका सबैभन्दा म धेरै महान् र धेरै धनी भएँ, अनि बुद्धि मसितै थियो ।<verse eid="ECC 2:9"/></para>
<para style="p"><verse number="10" style="v" sid="ECC 2:10"/>मेरा आँखाले चाहेको कुनै पनि कुरो प्राप्‍त गर्नदेखि मैले रोकिनँ । मैले हृदयलाई कुनै पनि सुख-विलास रोकिनँ, किनकि मेरो हृदय मेरा सबै परिश्रममा आनन्दित हुन्थ्यो, र सुख-विलास मेरा सबै कामको लागि इनाम थियो ।<verse eid="ECC 2:10"/></para>
<para style="p"><verse number="11" style="v" sid="ECC 2:11"/>तब मेरा हातले सम्पन्‍न गरेका सबै काम र मैले गरेका कामलाई मैले निरीक्षण गरेँ, तर फेरि पनि हरेक थोक बाफ र बतासलाई खेदेजस्तै मात्र थियो । सूर्यमूनि कुनै लाभ थिएन ।<verse eid="ECC 2:11"/></para>
<para style="p"><verse number="12" style="v" sid="ECC 2:12"/>तब म बुद्धि, पागलपन र मूर्खताको विषयमा विचार गर्नतिर फर्किएँ । किनकि राजाले पहिले नै गरिसकेको कामभन्दा तिनको पछि आउनेले केचाहिँ बढी गर्न सक्छ र ?<verse eid="ECC 2:12"/></para>
<para style="p"><verse number="13" style="v" sid="ECC 2:13"/>जसरी अन्धकारभन्दा ज्योति उत्तम हो, त्यसै गरी मूर्खताभन्दा बुद्धिका फाइदाहरू रहेछन् भनी मैले बुझ्न थालेँ ।<verse eid="ECC 2:13"/></para>
<para style="p"><verse number="14" style="v" sid="ECC 2:14"/>बुद्धिमान् मानिसले आफ्नो शिरमा भएका आँखा त्यो कहाँ जाँदै छ भनी हेर्न प्रयोग गर्छ, तर मूर्खचाहिँ अन्धकारमा हिँड्छ । तर यी सबैमाथि उही दशा आइपर्छ भनी मलाई थाहा छ ।<verse eid="ECC 2:14"/></para>
<para style="p"><verse number="15" style="v" sid="ECC 2:15"/>तब मैले मेरो मनमा भनेँ, “मूर्खलाई जे हुन्छ, मलाई पनि त्यही हुने छ । त्यसैले म ज्यादै बुद्धिमान् भएकोमा केचाहिँ फरक पर्छ त ?” मैले मेरो मनमा निष्कर्ष निकालेँ, “यो पनि केवल बाफ हो ।”<verse eid="ECC 2:15"/></para>
<para style="p"><verse number="16" style="v" sid="ECC 2:16"/>किनकि मूर्खलाई झैँ बुद्धिमान् मानिसलाई पनि धेरै लामो समयसम्म सम्झँदैन । आउँदा दिनहरूमा हरेक कुरा बिर्सिएको हुने छ । बुद्धिमान् मानिस मूर्खझैँ मर्छ ।<verse eid="ECC 2:16"/></para>
<para style="p"><verse number="17" style="v" sid="ECC 2:17"/>सूर्यमूनि गरिएका सबै काम मेरो लागि खराबै मात्र भएकाले मैले जीवनको जाँच गरेँ । यसो हुनुको कारणचाहिँ हरेक कुरो बाफजस्तै हो र बतासलाई खेद्‍ने कोसिस मात्र हो ।<verse eid="ECC 2:17"/></para>
<para style="p"><verse number="18" style="v" sid="ECC 2:18"/>सूर्यमूनि मैले काम गरेर हासिल गरेका मेरा सबै प्राप्‍तिहरूलाई मैले घृणा गरेँ, किनकि मैले ती मपछि आउनेको लागि छोड्नैपर्छ ।<verse eid="ECC 2:18"/></para>
<para style="p"><verse number="19" style="v" sid="ECC 2:19"/>किनकि त्यो बुद्धिमान् वा मूर्ख मानिस कुनचाहिँ हुने छ भनी कसलाई थाहा छ र ? तापनि सूर्यमूनि मेरो काम र बुद्धिले बनाएको हरेक कुरोमाथि त्यो मालिक हुने छ । यो पनि बाफ हो ।<verse eid="ECC 2:19"/></para>
<para style="p"><verse number="20" style="v" sid="ECC 2:20"/>त्यसकारण सूर्यमूनि मैले गरेका सबै कामको विषयमा मेरो मन निराश हुन थाल्यो ।<verse eid="ECC 2:20"/></para>
<para style="p"><verse number="21" style="v" sid="ECC 2:21"/>किनकि बुद्धि, ज्ञान र सिपले काम गर्ने कुनै मानिस होला, तर त्यसले आफूसित भएका सबै थोक अर्को मानिसलाई छाडिदिने छ । यो पनि बाफ र ठुलो दुर्भाग्य हो ।<verse eid="ECC 2:21"/></para>
<para style="p"><verse number="22" style="v" sid="ECC 2:22"/>किनकि सूर्यमूनि कडा मेहनतसाथ काम गर्ने र आफ्नो परिश्रमलाई पुरा गर्न कोसिस गर्ने मानिसले के लाभ पाउँछ र ?<verse eid="ECC 2:22"/></para>
<para style="p"><verse number="23" style="v" sid="ECC 2:23"/>हरेक दिन त्यसको काम दर्दनाक र तनावग्रस्त हुन्छ । त्यसैले रातमा त्यसको प्राणले विश्राम पाउने छैन । यो पनि बाफजस्तै हो ।<verse eid="ECC 2:23"/></para>
<para style="p"><verse number="24" style="v" sid="ECC 2:24"/>खानु, पिउनु र आफ्नो काममा भएको असल कुरोदेखि सन्तुष्‍ट हुनुभन्दा मानिसको लागि कुनै उत्तम कुरो छैन । यो सत्यताचाहिँ परमेश्‍वरको हातबाट आउँछ भनी मैले देखेँ ।<verse eid="ECC 2:24"/></para>
<para style="p"><verse number="25" style="v" sid="ECC 2:25"/>किनकि परमेश्‍वरविना कसले खान र कुनै पनि किसिमको सुख-विलासमा रमाउन सक्छ ?<verse eid="ECC 2:25"/></para>
<para style="p"><verse number="26" style="v" sid="ECC 2:26"/>परमेश्‍वरलाई खुसी पार्ने जो कसैलाई उहाँले बुद्धि, ज्ञान र आनन्द दिनुहुन्छ । तथापि पापीलाई चाहिँ परमेश्‍वरले उहाँलाई खुसी तुल्याउने मानिसको निम्ति जम्मा गर्ने र थुपार्ने काम दिनुहुन्छ । यो पनि बाफ र बतासलाई खेद्‍ने कोसिस मात्र हो ।<verse eid="ECC 2:26"/></para>
<chapter eid="ECC 2"/>
<chapter number="3" style="c" sid="ECC 3"/>
<para style="p"><verse number="1" style="v" sid="ECC 3:1"/>हरेक कुराको लागि तोकिएको समय छ, र आकाशमूनि हरेक उद्धेश्यको लागि बेलाछ ।<verse eid="ECC 3:1"/></para>
<para style="p"><verse number="2" style="v" sid="ECC 3:2"/>जन्मने एउटा समय छ, र मर्ने एउटा समय । रोप्‍ने एउटा समय छ, र उखेल्ने एउटा समय ।<verse eid="ECC 3:2"/></para>
<para style="p"><verse number="3" style="v" sid="ECC 3:3"/>मार्ने एउटा समय छ, र निको पार्ने एउटा समय । भत्काउने एउटा समय छ, र बनाउने एउटा समय ।<verse eid="ECC 3:3"/></para>
<para style="p"><verse number="4" style="v" sid="ECC 3:4"/>रुने एउटा समय छ, र हाँस्‍ने एउटा समय । शोक गर्ने एउटा समय छ, र नाच्ने एउटा समय ।<verse eid="ECC 3:4"/></para>
<para style="p"><verse number="5" style="v" sid="ECC 3:5"/>ढुङ्गा फ्याँक्‍ने एउटा समय छ, र ती बटुल्ने एउटा समय । अरू मानिसलाई अङ्गाल्ने एउटा समय छ, र त्यसबाट अलग रहने एउटा समय ।<verse eid="ECC 3:5"/></para>
<para style="p"><verse number="6" style="v" sid="ECC 3:6"/>खोजी गर्ने एउटा समय छ, र खोज्न छाड्ने एउटा समय । राख्‍ने एउटा समय छ, र फाल्ने एउटा समय ।<verse eid="ECC 3:6"/></para>
<para style="p"><verse number="7" style="v" sid="ECC 3:7"/>लुगा च्यात्‍ने एउटा समय छ, र त्यसलाई मर्मत गर्ने एउटा समय । चुप लाग्‍ने एउटा समय छ, र बोल्ने एउटा समय ।<verse eid="ECC 3:7"/></para>
<para style="p"><verse number="8" style="v" sid="ECC 3:8"/>प्रेम गर्ने एउटा समय छ, र घृणा गर्ने एउटा समय । युद्ध गर्ने एउटा समय छ, र मिलाप गर्ने एउटा समय ।<verse eid="ECC 3:8"/></para>
<para style="p"><verse number="9" style="v" sid="ECC 3:9"/>कामदारले आफ्नो परिश्रमबाट के लाभ पाउँछ र ?<verse eid="ECC 3:9"/></para>
<para style="p"><verse number="10" style="v" sid="ECC 3:10"/>मानव-जातिलाई पुरा गर्न परमेश्‍वरले दिनुभएको काम मैले देखेको छु ।<verse eid="ECC 3:10"/></para>
<para style="p"><verse number="11" style="v" sid="ECC 3:11"/>परमेश्‍वरले हरेक कुरोलाई त्यसको आफ्नो समयमा सुयोग्य बनाउनुभएको छ । उहाँले मानिसहरूका हृदयमा अनन्तता पनि राखिदिनुभएको छ । तर मानव-जातिले सुरुदेखि अन्त्यसम्म परमेश्‍वरले गर्नुभएका कामहरू बुझ्न सक्दैन ।<verse eid="ECC 3:11"/></para>
<para style="p"><verse number="12" style="v" sid="ECC 3:12"/>मानिस बाँचुञ्‍जेलसम्म त्यो आनन्दित रहनु र असल गर्नुभन्दा त्यसको लागि अर्को कुनै उत्तम कुरो छैन भनी मलाई थाहा छ ।<verse eid="ECC 3:12"/></para>
<para style="p"><verse number="13" style="v" sid="ECC 3:13"/>हरेकले खानुपर्छ र पिउनुपर्छ, अनि आफ्ना सबै कामबाट आउने असल कुराहरूमा कसरी आनन्द मनाउने भनी बुझ्नुपर्छ । यो नै परमेश्‍वरको उपहार हो ।<verse eid="ECC 3:13"/></para>
<para style="p"><verse number="14" style="v" sid="ECC 3:14"/>मलाई थाहा छ, कि परमेश्‍वरले जे गर्नुहुन्छ, त्यो रहिरहन्छ । त्यसमा केही थप्‍न सकिँदैन, न त त्यसबाट हटाउन सकिन्छ, किनकि परमेश्‍वरले नै त्यो गर्नुभएको हो ताकि मानिसहरू आदरसाथ उहाँकहाँ जाऊन् ।<verse eid="ECC 3:14"/></para>
<para style="p"><verse number="15" style="v" sid="ECC 3:15"/>जे अस्तित्वमा छ, त्यो पहिलेदेखि नै अस्तित्वमा रहेको छ । जे अस्तित्वमा रहने छ, त्यो पहिलेदेखि नै अस्तित्वमा रहेको छ । लुकिएका कुराहरूको खोजी गर्न परमेश्‍वरले मानिसहरूलाई बनाउनुहुन्छ ।<verse eid="ECC 3:15"/></para>
<para style="p"><verse number="16" style="v" sid="ECC 3:16"/>सूर्यमूनिको दुष्‍टतालाई मैले देखेको छु, जहाँ न्याय हुनुपर्थ्यो, र धार्मिकताको सट्टामा दुष्‍टता थियो ।<verse eid="ECC 3:16"/></para>
<para style="p"><verse number="17" style="v" sid="ECC 3:17"/>मैले मेरो मनमा भनेँ, “हरेक विषय र हरेक कामको लागि ठिक समयमा परमेश्‍वरले धर्मीहरू र दुष्‍टहरूको न्याय गर्नुहुने छ ।”<verse eid="ECC 3:17"/></para>
<para style="p"><verse number="18" style="v" sid="ECC 3:18"/>मैले मेरो हृदयमा भनेँ, “मानिसहरू पशुहरूजस्तै हुन् भनी देखाउन परमेश्‍वरले तिनीहरूको जाँच गर्नुहुन्छ ।”<verse eid="ECC 3:18"/></para>
<para style="p"><verse number="19" style="v" sid="ECC 3:19"/>किनकि मानव-जातिको अन्त्य र पशुहरूको अन्त्य समान छ । एउटाको मृत्यु अर्कोको जस्तै छ । तिनीहरू सबैको एउटै सास छ । मानव-जातिलाई पशुहरूलाई भन्दा बढी लाभ छैन । किनकि के सबै कुरा सास नै होइन र ?<verse eid="ECC 3:19"/></para>
<para style="p"><verse number="20" style="v" sid="ECC 3:20"/>हरेक कुरा उहाँ ठाउँमा जान्छ । हरेक कुरा धुलोबाट आउँछ, र धुलोमा नै फर्केर जान्छ ।<verse eid="ECC 3:20"/></para>
<para style="p"><verse number="21" style="v" sid="ECC 3:21"/>मानिसको आत्मा उँभोतिर र पशुको प्राण तलतिर माटोमा जान्छ भनी कसलाई थाहा छ र ?<verse eid="ECC 3:21"/></para>
<para style="p"><verse number="22" style="v" sid="ECC 3:22"/>त्यसैले मानिसको लागि आफ्नो काममा आनन्द लिनुभन्दा उत्तम कुरो छैन भनी फेरि मैले बुझेँ, किनकि त्यो नै त्यसको जिम्मेवारी हो । त्योभन्दा पछि के हुन्छ भनी देखाउन त्यसलाई कसले फर्काएर ल्याउन सक्छ र ?<verse eid="ECC 3:22"/></para>
<chapter eid="ECC 3"/>
<chapter number="4" style="c" sid="ECC 4"/>
<para style="p"><verse number="1" style="v" sid="ECC 4:1"/>फेरि एक पटक मैले सूर्यमूनि भएका सबै थिचोमिचोको विषयमा विचार गरेँ । मैले थिचोमिचोमा परेकाहरूको आँसु देखेँ, र तिनीहरूलाई सान्त्वना दिने कोही थिएन । शक्ति तिनीहरूलाई थिचोमिचो गर्नेहरूको हातमा थियो, र तिनीहरूलाई सान्त्वना दिने कोही थिएन ।<verse eid="ECC 4:1"/></para>
<para style="p"><verse number="2" style="v" sid="ECC 4:2"/>अझै बाँचिरहेकाहरूभन्दा पहिले नै मरेकाहरू बढी भाग्यमानी हुन् भनी मैले विचार गरेँ ।<verse eid="ECC 4:2"/></para>
<para style="p"><verse number="3" style="v" sid="ECC 4:3"/>तथापि, ती दुवैभन्दा पनि अझै नजन्मेकोचाहिँ बढी भाग्यमानी हो । त्यसले सूर्यमूनि गरिएको कुनै पनी खराब कामहरू देख्‍नै पाएको हुँदैन ।<verse eid="ECC 4:3"/></para>
<para style="p"><verse number="4" style="v" sid="ECC 4:4"/>तब हरेक परिश्रम र हरेक सिपालु काम आफ्नो छिमेकीको ईर्ष्याबाट आउँदोरहेछ भनी मैले देखेँ । यो पनि बाफ नै हो र बतासलाई खेद्‍ने कोसिस मात्र हो ।<verse eid="ECC 4:4"/></para>
<para style="p"><verse number="5" style="v" sid="ECC 4:5"/>मूर्खले आफ्ना हात बाँधेर बस्छ, र कुनै काम गर्दैन । त्यसैले त्यसको भोजन त्यसको आफ्नै शरीर हुन्छ ।<verse eid="ECC 4:5"/></para>
<para style="p"><verse number="6" style="v" sid="ECC 4:6"/>बतासलाई खेद्‍ने कोसिसबाट प्राप्‍त दुई मुट्ठीभन्दा मौन कामबाट प्राप्‍त एक मुट्ठी लाभ उत्तम हुन्छ ।<verse eid="ECC 4:6"/></para>
<para style="p"><verse number="7" style="v" sid="ECC 4:7"/>त्यसपछि मैले सूर्यमूनि व्यर्थता अर्थात् हराएर जाने बाफको विषयमा अझै सोचविचार गरेँ ।<verse eid="ECC 4:7"/></para>
<para style="p"><verse number="8" style="v" sid="ECC 4:8"/>एउटा एक्लै बस्‍ने किसिमको मानिस छ । त्यसको कोही छैन, न छोरा, न दाजुभाइ । त्यसको कामको कुनै अन्त्य छैन, र त्यसका आँखा धन-सम्पत्ति आर्जन गर्नमा सन्तुष्‍ट हुँदैनन् । त्यो छक्‍क पर्छ, “मैले कसको लागि मेहनत गर्दै छु ? मैले किन सुख-विलासलाई त्याग्दै छु ?” यो पनि बाफ र खराब अवस्था हो ।<verse eid="ECC 4:8"/></para>
<para style="p"><verse number="9" style="v" sid="ECC 4:9"/>एकलोले भन्दा दुई जना मानिसले उत्तम काम गर्छ । सँगसँगै मिलेर तिनीहरूले आफ्नो परिश्रमको लागि राम्रो आम्दानी गर्न सक्छन् ।<verse eid="ECC 4:9"/></para>
<para style="p"><verse number="10" style="v" sid="ECC 4:10"/>एउटा खस्यो भने अर्कोले आफ्नो साथीलाई उठाउन सक्छ । तथापि एकलो भएको मानिस खस्दा त्यसलाई उठाउने कोही भएन भने त्यसलाई शोकले पिछा गर्छ ।<verse eid="ECC 4:10"/></para>
<para style="p"><verse number="11" style="v" sid="ECC 4:11"/>दुई जना सँगसँगै सुते भने न्यानो हुन्छ, तर एक जना मात्र त कसरी न्यानो हुने ?<verse eid="ECC 4:11"/></para>
<para style="p"><verse number="12" style="v" sid="ECC 4:12"/>एक जनालाई जित्‍न सकिन्छ, तर दुई जनाले आक्रमणको सामना गर्न सक्छन्, र तिन सूतले बाटेको डोरी झट्टै चुँडिँदैन ।<verse eid="ECC 4:12"/></para>
<para style="p"><verse number="13" style="v" sid="ECC 4:13"/>चेताउनीहरूलाई कसरी सुन्‍ने भनी नजान्‍ने वृद्ध र मूर्ख राजा हुनुभन्दा गरिब तर बुद्धिमान् जवान मानिस हुनु उत्तम हो ।<verse eid="ECC 4:13"/></para>
<para style="p"><verse number="14" style="v" sid="ECC 4:14"/>त्यो जवान मानिस झ्यालखानाबाट निस्केर राजा भए तापनि वा आफ्नै राज्यमा गरिब जन्मेको भए तापनि यो साँचो हुन्छ ।<verse eid="ECC 4:14"/></para>
<para style="p"><verse number="15" style="v" sid="ECC 4:15"/>मैले देखेँ, कि सूर्यमूनि हरेक जिउँदो मानिस र यताउता हिँडडुल गर्नेहरू त्यही जवान मानिससित हिँड्दै थिए जसले आफ्नो ठाउँ लिनै लागेको थियो ।<verse eid="ECC 4:15"/></para>
<para style="p"><verse number="16" style="v" sid="ECC 4:16"/>नयाँ राजाको आज्ञा मान्‍न चाहने सबै मानिसहरूका लागि कुनै अन्त्य छैन, तर पछि तिनीहरूमध्ये धेरैले युवकको प्रशंसा गर्ने छैनन् । निश्‍चय नै यो अवस्था पनि बाफ हो, र बतासलाई खेद्‍ने कोसिस मात्र हो ।<verse eid="ECC 4:16"/></para>
<chapter eid="ECC 4"/>
<chapter number="5" style="c" sid="ECC 5"/>
<para style="p"><verse number="1" style="v" sid="ECC 5:1"/>परमेश्‍वरको भवनमा जाँदा आफ्ना कदमहरूको रखवाली गर् । मूर्खहरूको बलिदान चढाउनुभन्दा सुन्‍नलाई नजिक जा, किनकि के गल्ती गर्दै छन् भनी तिनीहरू बुझ्दैनन् ।<verse eid="ECC 5:1"/></para>
<para style="p"><verse number="2" style="v" sid="ECC 5:2"/>बोल्नमा हतार नगर्, र परमेश्‍वरको सामु आफ्नो विषय लैजान तेरो हृदयमा आतुरी नगर् । परमेश्‍वर स्वर्गमा हुनुहुन्छ, तर तँ पृथ्वीमा छस् । त्यसैले तेरा वचनहरू थोरै होऊन् ।<verse eid="ECC 5:2"/></para>
<para style="p"><verse number="3" style="v" sid="ECC 5:3"/>तैँले गर्नुपर्ने र चिन्ता लिनुपर्ने धेरै कुराहरू छन् भने तैँले सम्भवतः खराब सपना देख्‍ने छस् । तैँले जति धेरै बोल्छस्, सम्भवतः त्यति नै धेरै मूर्ख कुराहरू ओकल्छस् ।<verse eid="ECC 5:3"/></para>
<para style="p"><verse number="4" style="v" sid="ECC 5:4"/>तैँले परमेश्‍वरमा भाकल गर्दा त्यसलाई पुरा गर्न ढिलो नगर्, किनकि परमेश्‍वर मूर्खहरूसित रमाउनुहुन्‍न । तैँले जे गर्छु भनेर भाकल गरेको छस्, त्यो गरिहाल् ।<verse eid="ECC 5:4"/></para>
<para style="p"><verse number="5" style="v" sid="ECC 5:5"/>भाकल गरेर पुरा नगर्नु भन्दा भाकलै नगरेको उत्तम हुन्छ ।<verse eid="ECC 5:5"/></para>
<para style="p"><verse number="6" style="v" sid="ECC 5:6"/>तेरो शरीरलाई पाप गर्न तेरो मुखलाई अनुमति नदे । पुजारीको सन्देशवाहकलाई यसो नभन्, “त्यो भाकल भुल थियो ।” झुटो पाराले भाकल गरी परमेश्‍वरलाई किन रिस उठाउने ? तेरा हातको कामलाई नष्‍ट पार्न परमेश्‍वरलाई किन चिढ्याउने ?<verse eid="ECC 5:6"/></para>
<para style="p"><verse number="7" style="v" sid="ECC 5:7"/>किनकि धेरै शब्दहरूमा जस्तै धेरै कल्पनामा अर्थहीन बाफ हुन्छ । त्यसैले परमेश्‍वरको भय मान् ।<verse eid="ECC 5:7"/></para>
<para style="p"><verse number="8" style="v" sid="ECC 5:8"/>जब तैँले तेरो प्रान्तमा गरिबहरूलाई थिचोमिचो गरिएको र तिनीहरूबाट न्याय र असल व्यवहार खोसिएको देख्छस्, तब कसैलाई थाहै नभएजस्तै गरी चकित नहो, किनकि तिनीहरूको रेखदेख गर्ने मानिसहरू शक्तिमा छन्, र तिनीहरूभन्दा अझै उच्‍च पदमा रहेर तिनीहरूको रेखदेख गर्ने मानिसहरू पनि हुन्छन् ।<verse eid="ECC 5:8"/></para>
<para style="p"><verse number="9" style="v" sid="ECC 5:9"/>यस बाहेक, खेतबारीको उब्जनी हरेकको लागि हो, र राजा स्वयम्‌ले पनि खेतबारीबाट उब्जनी बटुल्छन् ।<verse eid="ECC 5:9"/></para>
<para style="p"><verse number="10" style="v" sid="ECC 5:10"/>चाँदीलाई प्रेम गर्ने चाँदीबाट सन्तुष्‍ट हुने छैन, र धन-सम्पत्तिलाई प्रेम गर्नेले सधैँ यसको बढी चाह गर्छ । यो पनि बाफ हो ।<verse eid="ECC 5:10"/></para>
<para style="p"><verse number="11" style="v" sid="ECC 5:11"/>जब समृद्धि बढ्छ, तब यसलाई खाने मुख पनि बढ्छ । मालिकले आफ्ना आँखाले धन-सम्पत्तिलाई हेर्नुभन्दा बाहेक उसलाई केचाहिँ बढी लाभ हुन्छ र ?<verse eid="ECC 5:11"/></para>
<para style="p"><verse number="12" style="v" sid="ECC 5:12"/>धेरै खाए पनि थोरै खाए पनि काम गर्ने मानिसको निद्रा मिठो हुन्छ, तर धनी मानिसको धन-सम्पत्तिले त्यसलाई राम्ररी सुत्‍न दिँदैन ।<verse eid="ECC 5:12"/></para>
<para style="p"><verse number="13" style="v" sid="ECC 5:13"/>सूर्यमूनि मैले एउटा खराबी देखेको छुः मालिकले आफ्नै दुर्दशाको निम्ति धन-सम्पत्ति थुपार्छ ।<verse eid="ECC 5:13"/></para>
<para style="p"><verse number="14" style="v" sid="ECC 5:14"/>जब धनी मानिसले दुर्भाग्यबाट आफ्नो धन-सम्पत्ति गुमाउँछ, तब त्यसले पालन-पोषण गरेको त्यसको आफ्नै छोरोको हातमा केही पनि हुँदैन ।<verse eid="ECC 5:14"/></para>
<para style="p"><verse number="15" style="v" sid="ECC 5:15"/>मानिस आफ्नी आमाको कोखबाट नाङ्गै आएजस्तै त्यो पनि नाङ्गै छाडिने छ । त्यसले आफ्नो हातमा आफ्नो परिश्रमको कुनै फल लैजान सक्दैन ।<verse eid="ECC 5:15"/></para>
<para style="p"><verse number="16" style="v" sid="ECC 5:16"/>अर्कोचाहिँ खराबी यही हो, कि मानिस जसरी आउँछ, त्यसरी नै फर्केर जान्छ । त्यसैले बतासको लागि काम गर्ने मानिसलाई केचाहिँ लाभ छ र ?<verse eid="ECC 5:16"/></para>
<para style="p"><verse number="17" style="v" sid="ECC 5:17"/>आफ्नो जीवनकालमा त्यसले नैराश्यमा खान्छ, अनि रोग र रिसबाट ज्यादै निराश हुन्छ ।<verse eid="ECC 5:17"/></para>
<para style="p"><verse number="18" style="v" sid="ECC 5:18"/>परमेश्‍वरले हामीलाई दिनुभएको यस जीवनकालमा सूर्यमूनि हामीले परिश्रम गर्दा हाम्रा सारा कामबाट प्राप्‍त कुराहरूको आनन्द मनाउनु, खानु र पिउनु नै ठिक र उचित हो भनी मैले देखेको छु । किनकि यो नै मानिसको जिम्मेवारी हो ।<verse eid="ECC 5:18"/></para>
<para style="p"><verse number="19" style="v" sid="ECC 5:19"/>जसलाई परमेश्‍वरले धन-सम्पत्ति र जग्गा-जमिन, अनि त्यसको काममा त्यसको हिस्सा प्राप्‍त गर्ने र आनन्द मनाउने खुबी दिनुभएको छ, त्योचाहिँ परमेश्‍वरको वरदान हो ।<verse eid="ECC 5:19"/></para>
<para style="p"><verse number="20" style="v" sid="ECC 5:20"/>किनकि त्यसले आफ्नो जीवनका दिनहरूको प्रायः स्मरण गर्दैन, किनकि परमेश्‍वरले त्यसलाई यस्ता कुराहरूमा व्यस्त पारिदिनुहुन्छ जसमा त्यो काम गर्नमा रमाउँछ ।<verse eid="ECC 5:20"/></para>
<chapter eid="ECC 5"/>
<chapter number="6" style="c" sid="ECC 6"/>
<para style="p"><verse number="1" style="v" sid="ECC 6:1"/>मैले सूर्यमूनि एउटा खराबी देखेको छु, र यसले मानिसहरूलाई सार्‍है थिचेको छ ।<verse eid="ECC 6:1"/></para>
<para style="p"><verse number="2" style="v" sid="ECC 6:2"/>मानिसले इच्छा गरेको कुनै पनि कुरो कमी नहोस् भनेरे परमेश्‍वरले उसलाई धन-सम्पत्ति, जग्गा-जमिन र मान-सम्मान दिनुहोला, तर त्यसपछि परमेश्‍वरले उसलाई त्यसको उपभोग गर्ने कुनै खुबी दिनुहुन्‍न । बरु त्यसको थोकहरू अरू कसैले उपभोग गर्दछ । यो बाफ र खराब पीडा हो ।<verse eid="ECC 6:2"/></para>
<para style="p"><verse number="3" style="v" sid="ECC 6:3"/>कुनै मानिस एक सय जना छोराछोरीको बुबा बन्यो र त्यो धेरै वर्षसम्म बाँच्यो अनि त्यसका दिनहरू धेरै भएर पनि असल कुराहरूले त्यसको हृदय सन्तुष्‍ट भएन र त्यसलाई गाडिएन भने त्यो मानिसभन्दा जन्मँदै मरेको बच्‍चा उत्तम हो ।<verse eid="ECC 6:3"/></para>
<para style="p"><verse number="4" style="v" sid="ECC 6:4"/>यस्तो बच्‍चा व्यर्थमा जन्मन्छ र अन्धकारमा लोप हुन्छ, अनि त्यसको नाउँ लुकेको अवस्थामा रहन्छ ।<verse eid="ECC 6:4"/></para>
<para style="p"><verse number="5" style="v" sid="ECC 6:5"/>त्यस बच्‍चाले घामलाई नदेखे तापनि र कुनै कुरा नजाने तापनि त्यस मानिसले भन्दा यसको विश्राम असल हुन्छ ।<verse eid="ECC 6:5"/></para>
<para style="p"><verse number="6" style="v" sid="ECC 6:6"/>मानिस दुई हजार वर्षसम्म बाँचेर पनि असल थोकहरूको आनन्द लिन पाउँदैन भने त्यो मानिस पनि त्यहीँ जान्छ, जहाँ हरेक मानिस जान्छ ।<verse eid="ECC 6:6"/></para>
<para style="p"><verse number="7" style="v" sid="ECC 6:7"/>मानिसका सबै काम त्यसको मुखको लागि हो, तापनि त्यसको भोक सन्तुष्‍ट हुँदैन ।<verse eid="ECC 6:7"/></para>
<para style="p"><verse number="8" style="v" sid="ECC 6:8"/>वास्तवमा मूर्खलाई भन्दा बुद्धिमान् मानिसलाई केचाहिँ बढी फाइदा छ र ? अरू मानिसहरूको सामुन्‍ने कसरी व्यवहार गर्ने भनी गरिब मानिसलाई थाहा भए तापनि त्यसलाई के लाभ हुन्छ र ?<verse eid="ECC 6:8"/></para>
<para style="p"><verse number="9" style="v" sid="ECC 6:9"/>भौँतारिहिँड्ने भोकको लालसाले गर्ने इच्छाभन्दा आँखाले जे देख्छ, त्यसबाट सन्तुष्‍ट हुनु उत्तम हुन्छ । यो पनि बाफ र बतासलाई खेद्‍ने कोसिस मात्र हो ।<verse eid="ECC 6:9"/></para>
<para style="p"><verse number="10" style="v" sid="ECC 6:10"/>जे अस्तित्वमा रहेको छ, त्यसको पहिले नै नाउँ राखिएको छ, र मानव-जाति के हो भनी पहिले नै जानिएको छ । सबैका शक्तिशाली न्यायाधीशसित बहस गर्नु अर्थहीन भएको छ ।<verse eid="ECC 6:10"/></para>
<para style="p"><verse number="11" style="v" sid="ECC 6:11"/>जति धेरै वचन बोलिन्छ, त्यति नै धेरै व्यर्थताको वृद्धि हुन्छ । त्यसो भए, मानिसलाई के लाभ हुन्छ र ?<verse eid="ECC 6:11"/></para>
<para style="p"><verse number="12" style="v" sid="ECC 6:12"/>किनभने छायाझैँ बितिजाने मानिसको छोटो जीवनमा त्यसको व्यर्थताको बेलामा केचाहिँ असल हो भनी कसलाई थाहा हुन्छ र ? सूर्यमूनि मानिसको मृत्यु भएपछि के हुन्छ भनी कसले भन्‍न सक्छ र ?<verse eid="ECC 6:12"/></para>
<chapter eid="ECC 6"/>
<chapter number="7" style="c" sid="ECC 7"/>
<para style="p"><verse number="1" style="v" sid="ECC 7:1"/>महङ्गो अत्तरभन्दा असल नाउँ उत्तम हुन्छ, र जन्मको दिनभन्दा मृत्युको दिन राम्रो हुन्छ ।<verse eid="ECC 7:1"/></para>
<para style="p"><verse number="2" style="v" sid="ECC 7:2"/>भोजको घरमा जानुभन्दा शोकको घरमा जानु उत्तम हुन्छ, किनकि जीवनको अन्त्यमा सबै मानिसका शोक आउँछ । जीवित मानिसहरूले यसलाई मनमा राख्‍नैपर्छ ।<verse eid="ECC 7:2"/></para>
<para style="p"><verse number="3" style="v" sid="ECC 7:3"/>हाँसोभन्दा अफसोस उत्तम हो, किनकि शोकित अनुहारपछि हृदयको प्रसन्‍नता आउँछ ।<verse eid="ECC 7:3"/></para>
<para style="p"><verse number="4" style="v" sid="ECC 7:4"/>बुद्धिमान्‌को हृदय शोकको घरमा हुन्छ, तर मूर्खहरूको हृदय भोजको घरमा हुन्छ ।<verse eid="ECC 7:4"/></para>
<para style="p"><verse number="5" style="v" sid="ECC 7:5"/>मूर्खहरूको गीत सुन्‍नुभन्दा बुद्धिमान्‌को हप्की सुन्‍नु उत्तम हो ।<verse eid="ECC 7:5"/></para>
<para style="p"><verse number="6" style="v" sid="ECC 7:6"/>किनभने मूर्खहरूको हाँसो भाँडामुनि पड्कने काँढाको आगोझैँ हुन्छ । यो पनि बाफ हो ।<verse eid="ECC 7:6"/></para>
<para style="p"><verse number="7" style="v" sid="ECC 7:7"/>करकापले निश्‍चय नै बुद्धिमान् मानिसलाई मूर्ख बनाउँछ, र घुसले हृदयलाई भ्रष्‍ट पार्छ ।<verse eid="ECC 7:7"/></para>
<para style="p"><verse number="8" style="v" sid="ECC 7:8"/>कुनै पनि कुरो सुरुभन्दा अन्त्य राम्रो हो, र हृदयमा घमण्ड हुनुभन्दा हृदयमा धैर्यवान् हुनु उत्तम हुन्छ ।<verse eid="ECC 7:8"/></para>
<para style="p"><verse number="9" style="v" sid="ECC 7:9"/>आत्मामा क्रोधित हुन हतार नगर्, किनकि क्रोधले मूर्खहरूको हृदयमा बास गर्छ ।<verse eid="ECC 7:9"/></para>
<para style="p"><verse number="10" style="v" sid="ECC 7:10"/>यसो नभन्, “यीभन्दा पाकाहरूका दिन किन उत्तम हुन्छ ?” किनकि बुद्धिको कारण तैँले यो प्रश्‍न सोधेको होइन ।<verse eid="ECC 7:10"/></para>
<para style="p"><verse number="11" style="v" sid="ECC 7:11"/>पैतृक-सम्पत्तिजस्तै बुद्धि राम्रो कुरो हो । यसले सूर्य देख्‍नेहरूलाई लाभ दिन्छ ।<verse eid="ECC 7:11"/></para>
<para style="p"><verse number="12" style="v" sid="ECC 7:12"/>किनकि रुपियाँ-पैसाले सुरक्षा दिएजस्तै बुद्धिले पनि सुरक्षा दिन्छ, तर ज्ञानको फाइदा यही हो, कि बुद्धि भएको मानिसलाई यसले जीवन दिन्छ ।<verse eid="ECC 7:12"/></para>
<para style="p"><verse number="13" style="v" sid="ECC 7:13"/>परमेश्‍वरका कामहरूलाई विचार गर्: उहाँले बाङ्गो बनाउनुभएकोलाई कसले सिधा पार्न सक्छ ?<verse eid="ECC 7:13"/></para>
<para style="p"><verse number="14" style="v" sid="ECC 7:14"/>समय राम्रो हुँदा त्यस राम्रो समयमा खुसी भएर बस्, तर समय नराम्रो हुँदा यो कुरा विचार गर्: परमेश्‍वरले दुवैलाई आमनेसामने रहने अनुमति दिनुभएको छ । यही कारणले गर्दा मानिसको पछि के हुँदै छ भनी कसैले पत्ता लगाउने छैन ।<verse eid="ECC 7:14"/></para>
<para style="p"><verse number="15" style="v" sid="ECC 7:15"/>मेरा बेकम्मा दिनहरूमा मैले धेरै कुराहरू देखेको छु । धर्मात्माहरूको धार्मिकताको बाबजुत पनि तिनीहरू नष्‍ट हुन्छ, र दुष्‍टहरूको दुष्‍टताको बाबजुत पनि तिनीहरू धेरै वर्षसम्म बाँच्छन् ।<verse eid="ECC 7:15"/></para>
<para style="p"><verse number="16" style="v" sid="ECC 7:16"/>स्वधर्मी नबन्; तेरो आफ्नै दृष्‍टिमा बुद्धिमान् नबन् । तँ किन आफैलाई नष्‍ट गर्छस् ?<verse eid="ECC 7:16"/></para>
<para style="p"><verse number="17" style="v" sid="ECC 7:17"/>ज्यादै दुष्‍ट र मूर्ख नबन् । तेरो समय आउनुअगि नै तँ किन मर्छस् ?<verse eid="ECC 7:17"/></para>
<para style="p"><verse number="18" style="v" sid="ECC 7:18"/>यो बुद्धिलाई पक्रेर राख्‍नु र धार्मिकतालाई जान नदिनु तेरो लागि राम्रो हुन्छ । किनकि परमेश्‍वरको भय मान्‍ने मानिसले त्यसका सबै कर्तव्य पुरा गर्ने छ ।<verse eid="ECC 7:18"/></para>
<para style="p"><verse number="19" style="v" sid="ECC 7:19"/>कुनै सहरमा भएको दस जना शासकभन्दा बुद्धिमान् मानिससित भएको बुद्धि शक्तिशाली हुन्छ ।<verse eid="ECC 7:19"/></para>
<para style="p"><verse number="20" style="v" sid="ECC 7:20"/>पृथ्वीमा भलाइ गर्ने र कहिल्यै पाप नगर्ने धर्मी मानिस छैन ।<verse eid="ECC 7:20"/></para>
<para style="p"><verse number="21" style="v" sid="ECC 7:21"/>बोलिएको हरेक वचनलाई नसुन्, किनकि त्यसो गर्दा तैँले तेरो नोकरको श्रापलाई पनि सुन्लास् ।<verse eid="ECC 7:21"/></para>
<para style="p"><verse number="22" style="v" sid="ECC 7:22"/>त्यसै गरी, तेरो हृदयमा तैँले प्रायः धेरैलाई सरापेको छस् भनी तँलाई थाहा छ ।<verse eid="ECC 7:22"/></para>
<para style="p"><verse number="23" style="v" sid="ECC 7:23"/>मैले बुद्धिले यी सबै प्रमाणित गरेको छु । मैले भनेँ, “म बुद्धिमान् बन्‍ने छु,” तर यो मैले सक्‍नेभन्दा परको कुरो थियो ।<verse eid="ECC 7:23"/></para>
<para style="p"><verse number="24" style="v" sid="ECC 7:24"/>बुद्धि धेरै टाढा र निकै गहिरो छ । कसले यसलाई पाउन सक्छ र ?<verse eid="ECC 7:24"/></para>
<para style="p"><verse number="25" style="v" sid="ECC 7:25"/>बुद्धि र वास्तविकताको विषयमा सिक्‍न, जाँच गर्न र खोज्न अनि खराबी बेवकुफ हो र मूर्खताचाहिँ पागलपन हो भनी बुझ्न मैले मेरो मन लगाएँ ।<verse eid="ECC 7:25"/></para>
<para style="p"><verse number="26" style="v" sid="ECC 7:26"/>पासो र जालहरूले भरिएकी कुनै पनि स्‍त्रीको मृत्यभन्दा त्योचाहिँ बढी तितो भएको मैले पाएँ । परमेश्‍वरलाई खुसी पार्ने जो कोही त्यस स्‍त्रीबाट भाग्‍ने छ, तर पापीलाई भने त्यसले लिएर जान्छे ।<verse eid="ECC 7:26"/></para>
<para style="p"><verse number="27" style="v" sid="ECC 7:27"/>“मैले जे पत्ता लगाएको छु, त्यसलाई विचार गर्,” उपदेशक भन्छन् । “वास्तविकताको व्याख्या पत्ता लगाउन मैले एकपछि अर्को खोज थप्दै आएको छु ।<verse eid="ECC 7:27"/></para>
<para style="p"><verse number="28" style="v" sid="ECC 7:28"/>मैले अझै पनि यसको खोजी गर्दै छु, तर मैले यसलाई भेट्टाएको छैनँ । मैले एक हजार पुरुषका बिचमा एउटा धर्मी मानिस भेट्टाएँ, तर स्‍त्रीहरूका बिचमा एउटै पनि भेट्टाइनँ ।<verse eid="ECC 7:28"/></para>
<para style="p"><verse number="29" style="v" sid="ECC 7:29"/>मैले पत्ता लगाएको कुरो केवल यही होः परमेश्‍वरले मानव-जातिलाई सोझो सृष्‍टि गर्नुभयो, तर धेरै कठिनाइको खोजी गर्दै तिनीहरू तर्केर गएका छन् ।”<verse eid="ECC 7:29"/></para>
<chapter eid="ECC 7"/>
<chapter number="8" style="c" sid="ECC 8"/>
<para style="p"><verse number="1" style="v" sid="ECC 8:1"/>बुद्धिमान् मानिस को हो ? जीवनमा आइपर्ने घटनाहरूको अर्थ के हो भनी कसलाई थाहा हुन्छ र ? मानिसमा भएको बुद्धिले उसको मुहार चम्काउँछ, र उसको मुहारको कठोरता बद्लिन्छ ।<verse eid="ECC 8:1"/></para>
<para style="p"><verse number="2" style="v" sid="ECC 8:2"/>राजाको रक्षा गर्ने परमेश्‍वरको शपथको कारण तिनको आज्ञा मान्‍न म तँलाई सल्लाह दिन्छु ।<verse eid="ECC 8:2"/></para>
<para style="p"><verse number="3" style="v" sid="ECC 8:3"/>तिनको उपस्थितिबाट बाहिरिन हतार नगर्, र कुनै पनि गलत कुराको समर्थनमा खडा नहोओ, किनकि राजाले इच्छा गरेअनुसार काम गर्छन् ।<verse eid="ECC 8:3"/></para>
<para style="p"><verse number="4" style="v" sid="ECC 8:4"/>राजाको वचनले शासन गर्छ । त्यसले कसले तिनलाई यसो भन्‍न सक्छ, “तपाईं के गर्दै हुनुहुन्छ ?”<verse eid="ECC 8:4"/></para>
<para style="p"><verse number="5" style="v" sid="ECC 8:5"/>राजाको आज्ञा पालन गर्नेले नोक्सानी हटाउँछ । बुद्धिमान् मानिसको हृदयले समयको उचित मार्ग र तरिका जान्दछ ।<verse eid="ECC 8:5"/></para>
<para style="p"><verse number="6" style="v" sid="ECC 8:6"/>हरेक विषयको लागि ठिक प्रतिक्रिया र प्रतिक्रिया दिने समय छ, किनकि मानिसका कष्‍टहरू धेरै छन् ।<verse eid="ECC 8:6"/></para>
<para style="p"><verse number="7" style="v" sid="ECC 8:7"/>पछि के हुँदै छ भनी कसैलाई थाहा छैन । के हुँदै छ भनी त्यसलाई कसले बताउन सक्छ र ?<verse eid="ECC 8:7"/></para>
<para style="p"><verse number="8" style="v" sid="ECC 8:8"/>सास नै रोक्‍न सक्‍ने गरी कोही पनि आफ्नो सासको शासक हुँदैन, र त्यसको मृत्यको दिनमाथि कसैको शक्ति हुँदैन । युद्धको समयमा कुनै सेनालाई पनि बिदा दिइँदैन, र दुष्‍टताले यसका दासहरूलाई छुटकारा दिने छैन ।<verse eid="ECC 8:8"/></para>
<para style="p"><verse number="9" style="v" sid="ECC 8:9"/>मैले यी सबै बुझेको छु । सूर्यमूनि गरिने हरेक कामको लागि मैले मेरो मेरो मन लगाएको छु । एउटा मानिसले अर्को मानिसलाई चोट लगाउने गरी थिचोमिचो गर्ने समय पनि छ ।<verse eid="ECC 8:9"/></para>
<para style="p"><verse number="10" style="v" sid="ECC 8:10"/>यसरी दुष्‍टहरूलाई सार्वजनिक रूपमा गाडिएको मैले देखेँ । तिनीहरूलाई पवित्र स्थानबाट लगियो र गाडियो, अनि तिनीहरूले दुष्‍ट कामहरू गरेकै सहरका मानिसहरूले तिनीहरूको प्रशंसा गरे । यो पनि अर्थहीन छ ।<verse eid="ECC 8:10"/></para>
<para style="p"><verse number="11" style="v" sid="ECC 8:11"/>दुष्‍ट अपराधको विरुद्धमा जारी गरिएको मृत्युदण्डलाई झट्टै कार्यान्यन नगरिँदा यसले मानिसको हृदयलाई खराब काम गर्न उस्काउँछ ।<verse eid="ECC 8:11"/></para>
<para style="p"><verse number="12" style="v" sid="ECC 8:12"/>पापीले एक सय पटक खराबी गरी त्यो धेरै वर्षसम्म बाँचे तापनि परमेश्‍वरको आदर गर्ने, उहाँको सामु खडा हुने र उहाँलाई आदर दिनेहरूलाई असलै हुने छ भनी मलाई थाहा छ ।<verse eid="ECC 8:12"/></para>
<para style="p"><verse number="13" style="v" sid="ECC 8:13"/>तर दुष्‍ट मानिसको लागि राम्रो हुने छैन । त्यसको आयु लामो हुने छैन । त्यसले परमेश्‍वरलाई आदर नगर्ने भएकोले त्यसका दिनहरू एकै क्षण देखा पर्ने छायाजस्तै हुन्छन् ।<verse eid="ECC 8:13"/></para>
<para style="p"><verse number="14" style="v" sid="ECC 8:14"/>पृथ्वीमा गरिने अर्को व्यर्थ कुरा पनि छ । दुष्‍ट मानिसहरूलाई झैँ धर्मी मानिसहरूलाई भएको र धर्मी मानिसहरूलाई झैँ दुष्‍ट मानिसहरूलाई भएको देखिन्छ । म भन्दछु, कि यो पनि बेकामको कुरो हो ।<verse eid="ECC 8:14"/></para>
<para style="p"><verse number="15" style="v" sid="ECC 8:15"/>त्यसैले म प्रसन्‍नताको सिफारि गर्दछु, किनकि मानिसको लागि सूर्यमूनि खानु, पिउनु र खुसी हुनुभन्दा उत्तम कुरो छैन । सूर्यमूनि परमेश्‍वरले मानिसलाई दिनुभएको त्यसको जीवनकालभिर त्यसको परिश्रममा खुसी नै सँगसँगै जाने छ ।<verse eid="ECC 8:15"/></para>
<para style="p"><verse number="16" style="v" sid="ECC 8:16"/>बुद्धिलाई जान्‍न र दिन वा रातमा नसुतिकन अक्सर गरिने कामलाई बुझ्न मैले मेरो मन लगाउँदा,<verse eid="ECC 8:16"/></para>
<para style="p"><verse number="17" style="v" sid="ECC 8:17"/>मैले परमेश्‍वरका सबै कामलाई सोच विचार गरेँ, र सूर्यमूनि गरिएको कामलाई मानिसले बुझ्न नसक्‍ने रहेछ । जवाफहरू पाउनलाई मानिसले जतिसुकै परिश्रम गरे तापनि उसले ती पाउने छैन । आफूलाई थाहा छ भनी बुद्धिमान् मानिसले सोचे तापनि वास्तवमा उसलाई पनि थाहा छैन ।<verse eid="ECC 8:17"/></para>
<chapter eid="ECC 8"/>
<chapter number="9" style="c" sid="ECC 9"/>
<para style="p"><verse number="1" style="v" sid="ECC 9:1"/>मैले धर्मात्मा र बुद्धिमान् मानिसहरू र तिनीहरूका कार्यहरूको विषयमा मेरो मनमा यी सबै कुराबारे विचार गरेँ । ती सबै परमेश्‍वरका हातमा छन् । कसैमाथि प्रेम वा घृणा के आइपर्ने छ भनी कसैलाई थाहा छैन ।<verse eid="ECC 9:1"/></para>
<para style="p"><verse number="2" style="v" sid="ECC 9:2"/>सबैको अन्त्य उही किसिमको हुन्छ । धर्मी र दुष्‍ट मानिसहरू, असल, शुद्ध र अशुद्ध अनि बलिदान चढाउने र बलिदान नचढाउने सबैको दशा एउटै हुन्छ । जसरी असल मानिसहरू मर्छन्, त्यसै गरी पापीहरू मर्ने छन् । जसरी वाचा बाँध्‍ने मर्छ, त्यसै गरी शपथ खान डराउने मानिस पनि मर्ने छ ।<verse eid="ECC 9:2"/></para>
<para style="p"><verse number="3" style="v" sid="ECC 9:3"/>सूर्यमूनि गरिने हरेक कुराको लागि एउटा खराब दशा छ । तिनीहरू सबैमा उही कुरो आइपर्छ । मानिसको हृदय खराब कुराहरूले भरिएको छ, र तिनीहरू जिउँदा तिनीहरूको हृदयमा पागलपन हुन्छ । त्यसपछि तिनीहरू मरेकाहरूकहाँ जाने छन् ।<verse eid="ECC 9:3"/></para>
<para style="p"><verse number="4" style="v" sid="ECC 9:4"/>सबै बाँचेकाहरूसित मिल्न जानेको आशा हुन्छ । मरेको सिंहभन्दा जिउँदो कुकुर असल हो ।<verse eid="ECC 9:4"/></para>
<para style="p"><verse number="5" style="v" sid="ECC 9:5"/>किनकि बाँचेकाहरू मर्ने छन् भनी तिनीहरूलाई थाहा छ, तर मरेकाहरूलाई केही पनि थाहा हुँदैन । तिनीहरूको स्मरणशक्ति गइसकेकोले तिनीहरूले कुनै इनाम पाउँदैन ।<verse eid="ECC 9:5"/></para>
<para style="p"><verse number="6" style="v" sid="ECC 9:6"/>तिनीहरूका प्रेम, घृणा र ईर्ष्या धेरै पहिलै नै गाएब भएर गइसकेका छन् । सूर्यमूनि गरिने कुनै पनि कुराको लागि तिनीहरूले फेरि कुनै ठाउँ पाउने छैनन् ।<verse eid="ECC 9:6"/></para>
<para style="p"><verse number="7" style="v" sid="ECC 9:7"/>आफ्नो बाटो लाग्; आनन्द भएर आफ्नो रोटी खा, र प्रसन्‍न हृदय लिएर आफ्नो दाखमद्य पि, किनकि असल कामहरूको उत्सवलाई परमेश्‍वरले अनुमोदन गर्नुहुन्छ ।<verse eid="ECC 9:7"/></para>
<para style="p"><verse number="8" style="v" sid="ECC 9:8"/>तेरा लुगाहरू सधैँ सेता होऊन्, र तेरो शिर तेलले अभिषेक गरियोस् ।<verse eid="ECC 9:8"/></para>
<para style="p"><verse number="9" style="v" sid="ECC 9:9"/>परमेश्‍वरले सूर्यमूनि दिनुभएको यस व्यर्थ जीवनकालभरि तेरी पत्‍नीसित खुसी भएर बस् । सूर्यमूनि तेरो कामको लागि त्यो नै तेरो इनाम हो ।<verse eid="ECC 9:9"/></para>
<para style="p"><verse number="10" style="v" sid="ECC 9:10"/>तेरो हातले जे काम पाउँछ, त्यो शक्ति लगाएर गर्, किनकि तँ जान लागिरहेको पातलमा कुनै काम वा व्याख्या वा ज्ञान वा बुद्धि छैन ।<verse eid="ECC 9:10"/></para>
<para style="p"><verse number="11" style="v" sid="ECC 9:11"/>मैले सूर्यमूनि केही रोचक कुराहरू देखेको छुः तीव्रगतिमा कुद्‍नेहरूले दौड जित्दैनन् । बलिया मानिसहरूले युद्ध जित्दैनन् । बुद्धिमान् मानिसहरूले रोटी पाउँदैनन् । समझशक्ति भएका मानिसहरूले धन-सम्पत्ति पाउँदैनन् । ज्ञान भएका मानिसहरूले निगाह पाउँदैनन् । बरु, समय र अवसरले तिनीहरू सबैलाई प्रभाव पार्छन् ।<verse eid="ECC 9:11"/></para>
<para style="p"><verse number="12" style="v" sid="ECC 9:12"/>निश्‍चय नै त्यसको समय कहिले आउने छ भनी कसैलाई थाहा छैन । माछा घातक जालमा परेझैँ वा चराचुरुङ्गी पासोमा परेझैँ मानव-जाति खराब समयको पासोमा जेलिएका छन्, जुन पासो अकस्मात् तिनीहरूमाथि आइपर्छन् ।<verse eid="ECC 9:12"/></para>
<para style="p"><verse number="13" style="v" sid="ECC 9:13"/>मैले सूर्यमूनि यस्तो बुद्धि पनि देखेको छु, जसले मलाई निकै प्रभावित पार्‍यो ।<verse eid="ECC 9:13"/></para>
<para style="p"><verse number="14" style="v" sid="ECC 9:14"/>एउटा सानो सहर थियो जहाँ थोरै मात्र मानिसहरू थिए । एउटा महान् राजा यसको विरुद्धमा आएर यसलाई घेरा हाले र यसको विरुद्धमा चारैतिर घेरा-मचान लगाए ।<verse eid="ECC 9:14"/></para>
<para style="p"><verse number="15" style="v" sid="ECC 9:15"/>अब त्यस सहरमा एउटा गरिब मानिस फेला पारियो । त्यो बुद्धिमान् थियो, जसले आफ्नो बुद्धिले सहरलाई बचायो । तरै पनि पछि कसैले पनि त्यस गरिब मानिसलाई सम्झेन ।<verse eid="ECC 9:15"/></para>
<para style="p"><verse number="16" style="v" sid="ECC 9:16"/>त्यसैले मैले निष्कर्ष निकालेँ, “शक्तिभन्दा बुद्धि उत्तम हो, तर त्यस गरिब मानिसको बुद्धिलाई तुच्छ ठानियो, र त्यसका वचनहरूलाई ध्यानै दिइएन ।”<verse eid="ECC 9:16"/></para>
<para style="p"><verse number="17" style="v" sid="ECC 9:17"/>मूर्खहरूका बिचमा भएको शासकको चर्को सोरभन्दा नम्र भएर बोलिएका बुद्धिमान् मानिसका वचनहरूलाई राम्ररी ध्यान दिइन्छ ।<verse eid="ECC 9:17"/></para>
<para style="p"><verse number="18" style="v" sid="ECC 9:18"/>युद्धका तरवारहरूभन्दा बुद्धि उत्तम हो, तर एउटा पापीले धेरै असल कामलाई विनाश गर्छ ।<verse eid="ECC 9:18"/></para>
<chapter eid="ECC 9"/>
<chapter number="10" style="c" sid="ECC 10"/>
<para style="p"><verse number="1" style="v" sid="ECC 10:1"/>जसरी मरेका झिँगाहरूले अत्तरलाई दुर्गन्धित तुल्याइदिन्छन्, त्यसै गरी थोरै मूर्खताले बुद्धि र सम्मानलाई दबाइदिन सक्छ ।<verse eid="ECC 10:1"/></para>
<para style="p"><verse number="2" style="v" sid="ECC 10:2"/>बुद्धिमान् मानिसको मन ठिक कुरातिर लाग्छ, तर मूर्खको मन बेठिक कुरातिर लाग्छ ।<verse eid="ECC 10:2"/></para>
<para style="p"><verse number="3" style="v" sid="ECC 10:3"/>मूर्ख सडकमा हिँड्दा त्यसको सोचाइ अपूर्ण हुन्छ जसले त्यो मूर्ख हो भनी हरेकलाई प्रमाणित गर्छ ।<verse eid="ECC 10:3"/></para>
<para style="p"><verse number="4" style="v" sid="ECC 10:4"/>तेरो विरुद्धमा शासकको रिस उठ्यो भने तेरो काम नछाड् । चुपचाप बसाइले ठुलो झोँकलाई पनि शान्त पार्न सक्छ ।<verse eid="ECC 10:4"/></para>
<para style="p"><verse number="5" style="v" sid="ECC 10:5"/>सूर्यमूनि मैले एउटा खराबी देखेको छु, जुन शासकबाट आउने एक किसिमको त्रास होः<verse eid="ECC 10:5"/></para>
<para style="p"><verse number="6" style="v" sid="ECC 10:6"/>मूर्खहरूलाई नेतृत्वका पदहरू दिइन्छ, जब कि सफल मानिसहरूलाई तल्लो स्तरका पदहरू दिइन्छ ।<verse eid="ECC 10:6"/></para>
<para style="p"><verse number="7" style="v" sid="ECC 10:7"/>मैले दासहरूले घोडा चढेको देखेको छु, र सफल मानिसहरू भुइँमा दासहरूजस्तै गरी हिँडेको देखेको छु ।<verse eid="ECC 10:7"/></para>
<para style="p"><verse number="8" style="v" sid="ECC 10:8"/>खाडल खन्‍ने कोही पनि त्यसभित्र खस्‍न सक्छ, र कसैले पर्खाल भत्काउँदा सर्पले त्यसलाई डस्‍न सक्छ ।<verse eid="ECC 10:8"/></para>
<para style="p"><verse number="9" style="v" sid="ECC 10:9"/>ढुङ्गा काट्नेलाई ढुङ्गाले नै चोट पुर्‍याउन सक्छ, र दाउरा काट्ने दाउराद्वारा नै खतरामा पर्छ ।<verse eid="ECC 10:9"/></para>
<para style="p"><verse number="10" style="v" sid="ECC 10:10"/>बन्चरो बोधो छ र मानिसले त्यसलाई उध्याउँदैन भने त्यसले बढी शक्तिको प्रयोग गर्नुपर्छ, तर बुद्धिले सफलताको लागि मौका उपलब्ध गराउँछ ।<verse eid="ECC 10:10"/></para>
<para style="p"><verse number="11" style="v" sid="ECC 10:11"/>लट्ठ्याइनअगि नै सर्पले डस्यो भने सपेरालाई केही फाइदा हुँदैन ।<verse eid="ECC 10:11"/></para>
<para style="p"><verse number="12" style="v" sid="ECC 10:12"/>बुद्धिमान् मानिसका वचनहरू अनुग्रहमय हुन्छन्, तर मूर्खको ओठले त्यो आफैलाई नष्‍ट पार्छ ।<verse eid="ECC 10:12"/></para>
<para style="p"><verse number="13" style="v" sid="ECC 10:13"/>जसरी मूर्खको मुखबाट वचनहरू प्रवाह हुन थाल्छन्, त्यसै गरी मूर्खता बाहिर आउँछ, र अन्त्यमा त्यसको मुखबाट दुष्‍ट पागलपना बाहिर निस्कन्छ ।<verse eid="ECC 10:13"/></para>
<para style="p"><verse number="14" style="v" sid="ECC 10:14"/>मूर्खले कुराहरू बढाउँछ, तर के हुने छ भनी कसैलाई थाहा हुँदैन । त्यसको पछि के हुने छ भनी कसैले जान्दैन ।<verse eid="ECC 10:14"/></para>
<para style="p"><verse number="15" style="v" sid="ECC 10:15"/>मूर्खहरूको परिश्रमले तिनीहरूलाई यसरी थकाउँछ, कि तिनीहरूलाई सहर जाने बाटोसमेत थाहा हुँदैन ।<verse eid="ECC 10:15"/></para>
<para style="p"><verse number="16" style="v" sid="ECC 10:16"/>त्यो देशलाई धिक्‍कार होस्, जुन देशको राजा जवान ठिटो छ, र त्यसका अगुवाहरूले बिहानैदेखि उपवास बस्‍न थाल्छन्!<verse eid="ECC 10:16"/></para>
<para style="p"><verse number="17" style="v" sid="ECC 10:17"/>तर त्यो देश धन्यको हो, जसको राजा कुलीहरूको छोरो हो, र त्यसका अगुवाहरूले मात्‍नको लागि नभई शक्तिको लागि ठिक समयमा खान्छन्!<verse eid="ECC 10:17"/></para>
<para style="p"><verse number="18" style="v" sid="ECC 10:18"/>अल्छेपनको कारण छाना भत्कन्छ, र निष्क्रिय हातको कारण घर चुहुने हुन्छ ।<verse eid="ECC 10:18"/></para>
<para style="p"><verse number="19" style="v" sid="ECC 10:19"/>मानिसहरूले हाँसोको लागि खाना तयार गर्छन्; दाखमद्यले जीवनमा आनन्द ल्याउँछ, र रुपियाँ-पैसाले दैनिक खाँचोलाई पुरा गर्छ ।<verse eid="ECC 10:19"/></para>
<para style="p"><verse number="20" style="v" sid="ECC 10:20"/>राजालाई नसराप्; तेरो मनमा पनि नसराप्, र तेरो सुत्‍ने कोठाभित्र धनी मानिसहरूलाइ नसराप् । किनकि आकाशका चराचुरुङ्गीहरूले तेरा वचनहरू लिएर जालान् । पखेटा भएकाहरूले तेरो विषयलाई फैलाउन सक्छन् ।<verse eid="ECC 10:20"/></para>
<chapter eid="ECC 10"/>
<chapter number="11" style="c" sid="ECC 11"/>
<para style="p"><verse number="1" style="v" sid="ECC 11:1"/>तेरो अन्‍न पानीमा फालिदे, किनकि धेरै दिनपछि तैँले फेरि त्यसलाई भेट्टाउने छस् ।<verse eid="ECC 11:1"/></para>
<para style="p"><verse number="2" style="v" sid="ECC 11:2"/>त्यसलाई सात वा आठ जना मानिससित बाँडचुँड गर्, किनकि पृथ्वीमा कस्तो किसिमका विपत्तिहरू आउँदै छन् भनी तँलाई थाहा छैन ।<verse eid="ECC 11:2"/></para>
<para style="p"><verse number="3" style="v" sid="ECC 11:3"/>बादलहरू पानीले भरिएका छन् भने तिनीहरू पृथ्वीमा बर्सेर आफै रित्तिन्छन्, र रुख उत्तर वा दक्षिणतिर ढल्यो भने त्यो जहाँसुकै ढले तापनि त्यो रहने छ ।<verse eid="ECC 11:3"/></para>
<para style="p"><verse number="4" style="v" sid="ECC 11:4"/>बतासलाई हेर्नेले बिउ नछर्ला, र बादललाई हेर्नेले कटनी नगर्ला ।<verse eid="ECC 11:4"/></para>
<para style="p"><verse number="5" style="v" sid="ECC 11:5"/>जसरी तँलाई बतासको बाटो थाहा छैन, न त गर्भवती महिलाको गर्भमा बच्‍चाका हड्‍डीहरू कसरी बढ्छन् भनी थाहा छ, त्यसै गरी हरेक थोक सृष्‍टि गर्नुहुने परमेश्‍वरको कामलाई पनि तैँले बुझ्न सक्दैनस् ।<verse eid="ECC 11:5"/></para>
<para style="p"><verse number="6" style="v" sid="ECC 11:6"/>बिहान तेरो बिउ रोप् । साँझसम्म आवश्यकताअनुसार तेरो हातले काम गर्, किनकि बिहान वा साँझ, त्यो वा यो कुनचाहिँ बिउ उम्रन्छ वा दुवै राम्रा हुन्छन् भनी तँलाई थाहा छैन ।<verse eid="ECC 11:6"/></para>
<para style="p"><verse number="7" style="v" sid="ECC 11:7"/>उज्यालो वास्तवमै रमणीय हुन्छ, र घामलाई देख्‍न पाउनु आँखाको लागि मनोहर कुरो हो ।<verse eid="ECC 11:7"/></para>
<para style="p"><verse number="8" style="v" sid="ECC 11:8"/>कोही धेरै वर्षसम्म बाँच्यो भने त्यो ती सबै वर्ष प्रसन्‍न होस्, तर त्यसले आउनेवाला अन्धकार दिनहरूको बारेमा सोचोस्, किनकि त्यस्ता दिनहरू धेरै हुने छन् । हुन आउने हरेक कुरो बिलाएर जाने बाफ हुन् ।<verse eid="ECC 11:8"/></para>
<para style="p"><verse number="9" style="v" sid="ECC 11:9"/>हे जवान मानिस, तेरो युवावस्थामा आनन्द मना, र तेरो युवावस्थाको बेलामा तेरो हृदय आनन्दित होस् । तेरो हृदय र तेरा आँखाले देख्‍न सक्‍ने असल इच्छाहरूको पछि लाग् । तथापि यी सबै कुराको लागि परमेश्‍वरले तँमाथि इन्साफ ल्याउनुहुने छ भनी जान् ।<verse eid="ECC 11:9"/></para>
<para style="p"><verse number="10" style="v" sid="ECC 11:10"/>तेरो हृदयबाट रिसलाई हटा, र तेरो शरीरमा भएको कुनै पनि दर्दलाई बेवास्ता गर्, किनकि युवावस्था र यसको शक्ति व्यर्थ हुन् ।<verse eid="ECC 11:10"/></para>
<chapter eid="ECC 11"/>
<chapter number="12" style="c" sid="ECC 12"/>
<para style="p"><verse number="1" style="v" sid="ECC 12:1"/>तेरा कठिन दिनहरू आउनुअगि र “मलाई तिनमा रमाहट छैन” भन्‍ने तेरा वर्षहरू आउनुअगि तेरो युवावस्थामा नै तेरो सृष्‍टिकर्ताको सम्झना गर् ।<verse eid="ECC 12:1"/></para>
<para style="p"><verse number="2" style="v" sid="ECC 12:2"/>सूर्य, चन्द्रमा र ताराहरूको ज्योति कम हुनुअगि र बादलहरू वर्षापछि फर्कनुअगि यसो उहाँको सम्झना गर् ।<verse eid="ECC 12:2"/></para>
<para style="p"><verse number="3" style="v" sid="ECC 12:3"/>त्यो यस्तो समय हुने छ, जुन बेला दरबारका पहरेदारहरू काम्‍ने छन्, र बलिया मानिसहरू झुक्छन्, र जाँतो पिँध्‍ने स्‍त्रीहरूको सङ्ख्या कम भएकाले तिनीहरू लोप हुने छन्, र झ्यालबाट हेर्नेहरूले फेरि प्रस्टसित देख्‍ने छैनन् ।<verse eid="ECC 12:3"/></para>
<para style="p"><verse number="4" style="v" sid="ECC 12:4"/>त्यो यस्तो समय हुने छ, जुन बेला सडकहरूमा ढोकाहरू बन्द गरिन्छन्, र जाँतो पिँध्‍नेहरू आवाज बन्द हुने छ, र चराचुरुङ्गीको चिरबिरे आवाजमा मानिसहरू उठ्छन्, र केटीहरूका गीतहरू हराएर जान्छन् ।<verse eid="ECC 12:4"/></para>
<para style="p"><verse number="5" style="v" sid="ECC 12:5"/>त्यो यस्तो समय हुने छ, जुन बेला मानिसहरू उचाइ र गल्लीका खतराहरूदेखि डराउँछन्, र जब बदामको फुल फक्रन्छ र जब फटेङ्ग्रो पेटको बलले घस्रँदै हिँड्छ र प्राकृतिक इच्छा असफल हुन्छ, तब मानिस आफ्नो अनन्त घरमा जान्छ, र शोक गर्नेहरू गल्लीहरूमा जान्छन् ।<verse eid="ECC 12:5"/></para>
<para style="p"><verse number="6" style="v" sid="ECC 12:6"/>चाँदीको तार चुँडिनुअगि वा सुनको कचौरा कुच्‍च्याइनुअगि वा मूलमा माटोको भाँडो टुक्रा-टुक्रा हुनुअगि वा कुवामा पाङ्ग्रो भाँचिनअगि तेरो सृष्‍टिकर्ताको सम्झना राख् ।<verse eid="ECC 12:6"/></para>
<para style="p"><verse number="7" style="v" sid="ECC 12:7"/>जमिनबाट आएको धूलो जमिनमा फर्कनुअगि र आत्मा दिनुहुने परमेश्‍वरकहाँ आत्मा जानुअगि उहाँको सम्झना गर् ।<verse eid="ECC 12:7"/></para>
<para style="p"><verse number="8" style="v" sid="ECC 12:8"/>उपदेशक भन्छन्, “व्यर्थ, व्यर्थ, सबै थोक व्यर्थ हुन् ।”<verse eid="ECC 12:8"/></para>
<para style="p"><verse number="9" style="v" sid="ECC 12:9"/>उपदेशक बुद्धिमान् थिए, र तिनले मानिसहरूलाई ज्ञानका कुराहरू सिकाए । तिनले अध्ययन गरे, र मनन गरे अनि धेरै हितोपदेशहरू ठिक क्रममा मिलाएर राखे ।<verse eid="ECC 12:9"/></para>
<para style="p"><verse number="10" style="v" sid="ECC 12:10"/>उपदेशकले सत्यताका प्रस्ट र सिधा वचनहरूको प्रयोग गरी लेख्‍ने कोसिस गरे ।<verse eid="ECC 12:10"/></para>
<para style="p"><verse number="11" style="v" sid="ECC 12:11"/>बुद्धिमान् मानिसका वचनहरू गोठालोको लट्ठीझैँ हुन्छन् । गुरुहरूले सङ्कलन गरेका भनाइहरू दह्रिलो किसिमले ठोकेका किल्लाहरूझैँ हुन्छन्, जुन एउटै गोठालाबाट सिकाइएका हुन् ।<verse eid="ECC 12:11"/></para>
<para style="p"><verse number="12" style="v" sid="ECC 12:12"/>हे मेरो छोरो, थप केही कुराबारे सावधान बस्: धेरै पुस्तकहरू लेख्‍ने कामको अन्त्य हुँदैन, र धेरै अध्ययनले शरीरमा थकान ल्याउँछ ।<verse eid="ECC 12:12"/></para>
<para style="p"><verse number="13" style="v" sid="ECC 12:13"/>हरेक कुरा सुनिएपछि कुराको अन्त्य यही हो, कि तैँले परमेश्‍वरको भय मान्‍नुपर्छ, र उहाँका आज्ञाहरू पालन गर्नुपर्छ, किनकि यो नै मानव-जातिको सम्पूर्ण कर्तव्य हो ।<verse eid="ECC 12:13"/></para>
<para style="p"><verse number="14" style="v" sid="ECC 12:14"/>किनकि हामीले गरेको हरेक गुप्‍त कुरा, चाहे त्यो असल होस् वा खराब, त्यसलाई परमेश्‍वरले इन्साफ गर्नुहुने छ ।<verse eid="ECC 12:14"/></para>
<chapter eid="ECC 12"/>
</usx>