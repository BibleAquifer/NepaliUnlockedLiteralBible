<?xml version="1.0" encoding="UTF-8"?>
<usx version="3.1">
<book code="1PE" style="id">- Nepali Unlocked Literal Bible -</book>
<para style="h">१ पत्रुस</para>
<para style="toc1">१ पत्रुस</para>
<para style="toc2">१ पत्रुस</para>
<para style="mt1">१ पत्रुस</para>
<chapter number="1" style="c" sid="1PE 1"/>
<para style="p"><verse number="1" style="v" sid="1PE 1:1"/>पोन्टस, गलातिया, कापाडोकिया, एसिया र बिथिनियाभरि छरिएर रहेका परदेशीहरूलाई येशू ख्रीष्‍टका प्रेरित पत्रुसबाट ।<verse eid="1PE 1:1"/></para>
<para style="p"><verse number="2" style="v" sid="1PE 1:2"/>येशू ख्रीष्‍टप्रतिको आज्ञाकारिता र उहाँको रगतको छिट्काइको निम्ति परमेश्‍वर पिताको पूर्वज्ञानअनुसार पवित्र आत्माको शुद्धिकरणद्वारा चुनिएकाहरू । तिमीहरूमा अनुग्रह होस् र तिमीहरूको शान्तिको वृद्धि होस् ।<verse eid="1PE 1:2"/></para>
<para style="p"><verse number="3" style="v" sid="1PE 1:3"/>परमेश्‍वर र हाम्रा प्रभु येशू ख्रीष्‍टका पिता धन्यको हुनुभएको होस् । उहाँको महान् दयामा मृतकहरूबाट येशू ख्रीष्‍टको पुनरुत्थानद्वारा ईश्‍वरीय उत्तराधिकारको निश्‍चयतको लागि हामीलाई नयाँ जन्म दिनुभयो ।<verse eid="1PE 1:3"/></para>
<para style="p"><verse number="4" style="v" sid="1PE 1:4"/>किनकि कहिल्यै नष्‍ट नहुने ईश्‍वरीय उत्तराधिकारमा कहिल्यै दाग लाग्दैन र यो कहिल्यै बिलाएर पनि जाँदैन । यो तिमीहरूका निम्ति स्वर्गमा संरक्षित छ ।<verse eid="1PE 1:4"/></para>
<para style="p"><verse number="5" style="v" sid="1PE 1:5"/>अन्तिम समयमा प्रकट हुने उद्धारको निम्ति तिमीहरू विश्‍वासद्वारा परमेश्‍वरको शक्‍तिले सुरक्षित राखिएका छौ ।<verse eid="1PE 1:5"/></para>
<para style="p"><verse number="6" style="v" sid="1PE 1:6"/>अहिले तिमीहरूले विभिन्‍न किसिमका धेरै कष्‍टको अनुभव गर्न जरुरी भए तापनि तिमीहरू यसमा रमाउँछौ ।<verse eid="1PE 1:6"/></para>
<para style="p"><verse number="7" style="v" sid="1PE 1:7"/>तिमीहरूको विश्‍वास जाँचियोस् भनेर यो भएको हो, जुन विश्‍वास आगोमा नष्‍ट भएर जाने सुनभन्दा धेरै बहुमूल्य छ । येशू ख्रीष्‍ट प्रकट हुनुहुँदा तिमीहरूको विश्‍वास स्थापित भएर यसले प्रशंसा, महिमा र आदर उत्पन्‍न गरोस् भनेर यसो भएको हो ।<verse eid="1PE 1:7"/></para>
<para style="p"><verse number="8" style="v" sid="1PE 1:8"/>तिमीहरूले उहाँलाई देखेका छैनौ, तर तिमीहरू उहाँलाई प्रेम गर्छौ । तिमीहरू अहिले उहाँलाई देख्‍दैनौ, तर तिमीहरू उहाँमा विश्‍वास गर्छौ र व्यक्त गर्न नसकिने महिमाले भरिपूर्ण आनन्दमा तिमीहरू धेरै खुसी छौ ।<verse eid="1PE 1:8"/></para>
<para style="p"><verse number="9" style="v" sid="1PE 1:9"/>अहिले तिमीहरूले आफ्नै निम्ति तिमीहरूको विश्‍वासको प्रतिफल पाइरहेका छौ, जुनचाहिँ तिमीहरूका प्राणको मुक्ति हो ।<verse eid="1PE 1:9"/></para>
<para style="p"><verse number="10" style="v" sid="1PE 1:10"/>अगमवक्ताहरूले तिमीहरूका निम्ति हुन आउने अनुग्रहको विषयमा यही मुक्तिको विषयमा ध्यानसित खोजतलास गरेका थिए ।<verse eid="1PE 1:10"/></para>
<para style="p"><verse number="11" style="v" sid="1PE 1:11"/>तिनीहरूले कस्तो प्रकारको मुक्ति आउँदै छ भनी खोजी गरे । तिनीहरूमा हुनुभएका ख्रीष्‍टका आत्माले कुन समयको विषयमा बोलिरहनुभएको छ भन्‍ने कुराको पनि तिनीहरूले खोजी गरे । यो कार्य त्यति बेला भइरहेको थियो जति बेला उहाँले अगाडिबाट नै तिनीहरूलाई येशू ख्रीष्‍टका कष्‍टहरू र त्यसपछि आउने महिमाको बारेमा बताउँदै हुनुहुन्थ्यो ।<verse eid="1PE 1:11"/></para>
<para style="p"><verse number="12" style="v" sid="1PE 1:12"/>यो अगमवक्तालाई प्रकट गरिएको थियो जुन तिनीहरूले यी कुराहरूको सेवा गरिरहेका थिए, तिनीहरू आफ्नै लागि होइन तर तिमीहरूका लागि । यी कुरा स्वर्गबाट पठाइनुभएका पवित्र आत्माबाट तिमीहरूलाई प्रचार भएको सुसमाचार ल्याउनेहरूद्वारा तिमीहरूलाई सुनाइएको छ । यी कुराहरू प्रकट होऊन् भनेर स्वर्गदूतहरू पनि इच्छा गर्छन् ।<verse eid="1PE 1:12"/></para>
<para style="p"><verse number="13" style="v" sid="1PE 1:13"/>त्यसकारण, तिमीहरूका मनलाई बाँध । आफ्नो सोचाइमा संयमी होओ । येशू ख्रीष्‍ट तिमीहरूकहाँ प्रकट हुनुहुँदा तिमीहरूकहाँ ल्याइने अनुग्रहमा पूर्ण आशा राख ।<verse eid="1PE 1:13"/></para>
<para style="p"><verse number="14" style="v" sid="1PE 1:14"/>आज्ञाकारी छोराछोरीहरू भएकाले तिमीहरूसँग अन्जान हुँदा तिमीहरूले पछ्याएका इच्छाहरूमा नचल ।<verse eid="1PE 1:14"/></para>
<para style="p"><verse number="15" style="v" sid="1PE 1:15"/>तर तिमीहरूलाई बोलाउनुहुने जस्तो पवित्र हुनुहुन्छ, तिमीहरू पनि आ-आफ्ना जीवनका सबै व्यवहारमा पवित्र होओ ।<verse eid="1PE 1:15"/></para>
<para style="p"><verse number="16" style="v" sid="1PE 1:16"/>किनकि यस्तो लेखिएको छ, “तिमीहरू पवित्र होओ किनकि म पवित्र छु ।”<verse eid="1PE 1:16"/></para>
<para style="p"><verse number="17" style="v" sid="1PE 1:17"/>जसले प्रत्येक व्‍यक्तिलाई उसको कामअनुसार भेदभाव नगरी न्याय गर्नुहुनेलाई तिमीहरू “पिता” भन्छौ भने, आफ्नो यात्राको समय आदरमा बिताओ ।<verse eid="1PE 1:17"/></para>
<para style="p"><verse number="18" style="v" sid="1PE 1:18"/>तिमीहरूलाई थाहा छ, कि तिमीहरूले तिमीहरूका सांसारिक पिताहरूबाट सिकेका मूर्ख बानीहरूबाट नष्‍ट भएर जाने चाँदी वा सुनबाट छुटकारा पाएका होइनौ ।<verse eid="1PE 1:18"/></para>
<para style="p"><verse number="19" style="v" sid="1PE 1:19"/>तर तिमीहरूले येशू ख्रीष्‍टको आदरयोग्य रगतद्वारा छुटकारा पाएका छौ, जो दोषरहित र दागरहित थुमा हुनुहुन्छ ।<verse eid="1PE 1:19"/></para>
<para style="p"><verse number="20" style="v" sid="1PE 1:20"/>येशू संसारको जग बसालिनुभन्दा पहिले नै छानिनुभएको थियो, तर यी अन्तिम समयहरूमा उहाँ तिमीहरूका निम्ति प्रकट हुनुभएको छ ।<verse eid="1PE 1:20"/></para>
<para style="p"><verse number="21" style="v" sid="1PE 1:21"/>तिमीहरू उहाँद्वारा परमेश्‍वरमा विश्‍वास गर्छौ, जसलाई तिमीहरूका विश्‍वास र आशा परमेश्‍वरमा रहून् भनेर परमेश्‍वरले मृतकहरूबाट पुनर्जीवित पार्नुभयो र उहाँलाई महिमा दिनुभयो ।<verse eid="1PE 1:21"/></para>
<para style="p"><verse number="22" style="v" sid="1PE 1:22"/>सत्यताको आज्ञाकारिताद्वारा निष्कपट भातृ-प्रेमको निम्ति तिमीहरूले आफ्नो प्राण शुद्ध बनायौ । त्यसैले, आफ्नो हृदयबाट एक-अर्कालाई प्रेम गर ।<verse eid="1PE 1:22"/></para>
<para style="p"><verse number="23" style="v" sid="1PE 1:23"/>तिमीहरू नयाँ गरी जन्मेका छौ, त्यो नाशवान् वीर्यबाट होइन, तर जीवित र रहिरहने परमेश्‍वरको वचनको अविनाशी वीर्यबाट ।<verse eid="1PE 1:23"/></para>
<para style="p"><verse number="24" style="v" sid="1PE 1:24"/>किनकि “सबै देह घाँसजस्तै हुन् र तिनका सबै महिमा घाँसका फुलजस्तै हुन् । घाँस सुक्छ र फुल ओइलाउँछ ।”<verse eid="1PE 1:24"/></para>
<para style="p"><verse number="25" style="v" sid="1PE 1:25"/>तर परमेश्‍वरको वचन सदासर्वदा रहिरहन्छ । सुसमाचारको रूपमा यही सन्देशलाई तिमीहरूकहाँ घोषणा गरिएको थियो ।<verse eid="1PE 1:25"/></para>
<chapter eid="1PE 1"/>
<chapter number="2" style="c" sid="1PE 2"/>
<para style="p"><verse number="1" style="v" sid="1PE 2:1"/>त्यसकारण सबै दुष्‍ट्याइँ, छल, पाखण्डीपन, डाहा र बदख्वाइँलाई टाढै राख ।<verse eid="1PE 2:1"/></para>
<para style="p"><verse number="2" style="v" sid="1PE 2:2"/>नवजात शिशुहरूले जस्तै शुद्ध आत्मिक दूधको तृष्णा गर ताकि तिमीहरू त्यसबाट मुक्तिमा बढ्न सक,<verse eid="1PE 2:2"/></para>
<para style="p"><verse number="3" style="v" sid="1PE 2:3"/>यदि प्रभु भला हुनुहुन्छ भनी तिमीहरूले चाखेका छौ भने,<verse eid="1PE 2:3"/></para>
<para style="p"><verse number="4" style="v" sid="1PE 2:4"/>उहाँमा आओ, जो मानिसहरूद्वारा इन्कार गरिनुभएका जीवित पत्थर हुनुहुन्छ, तर त्यही पत्थर नै परमेश्‍वरबाट चुनिएको छ र उहाँका निम्ति बहुमूल्य पत्थर हुनुभएको छ ।<verse eid="1PE 2:4"/></para>
<para style="p"><verse number="5" style="v" sid="1PE 2:5"/>तिमीहरू पनि येशू ख्रीष्‍टद्वारा परमेश्‍वरको निम्ति ग्रहणयोग्य आत्मिक बलिदानहरू चढाउने पवित्र पुजारीहरू हुनको निम्ति आत्मिक भवन निर्माण गर्ने जीवित पत्थरहरूजस्तै हौ ।<verse eid="1PE 2:5"/></para>
<para style="p"><verse number="6" style="v" sid="1PE 2:6"/>धर्मशास्‍त्रले भन्दछ, “हेर म सियोनमा एउटा कुने-ढुङ्गो बसाल्नेछु, जुन मुख्य, चुनिएको र बहुमूल्य हुनेछ । जसले उहाँमाथि विश्‍वास गर्छ, त्यो शर्ममा पर्नेछैन ।”<verse eid="1PE 2:6"/></para>
<para style="p"><verse number="7" style="v" sid="1PE 2:7"/>त्यसैले, तिमीहरू जसले विश्‍वास गर्छौ तिमीहरूको निम्ति आदर छ । तर, “त्यो ढुङ्गो जसलाई निर्माणकर्ताहरूले इन्कार गरे त्यो नै कुनाको शिर-ढुङ्गा भयो ।”<verse eid="1PE 2:7"/></para>
<para style="p"><verse number="8" style="v" sid="1PE 2:8"/>र “एउटा ठक्‍कर लाग्‍ने ढुङ्गा र एउटा ठक्‍कर लाग्‍ने चट्टान ।” वचन उल्लङ्घन गरेको कारण तिनीहरू ठक्‍कर खान्छन् जसको निम्ति तिनीहरू नियुक्त गरिएका थिए ।<verse eid="1PE 2:8"/></para>
<para style="p"><verse number="9" style="v" sid="1PE 2:9"/>तर तिमीहरू त चुनिएका वंश, राजकीय पुजारीहरू, पवित्र जाति, परमेश्‍वरका निजी प्रजा हौ । त्यसैले, तिमीहरूलाई अन्धकारबाट बोलाई उहाँको उदेकको ज्योतिमा ल्याउनुहुनेका आश्‍चर्यकर्महरूको घोषणा गर्न सक ।<verse eid="1PE 2:9"/></para>
<para style="p"><verse number="10" style="v" sid="1PE 2:10"/>तिमीहरू एक समय परमेश्‍वरका थिएनौ, तर अब परमेश्‍वरका प्रजाहरू हौ । तिमीहरूले कृपा पाएका थिएनौ, अहिले परमेश्‍वरको कृपा पाएका छौ ।<verse eid="1PE 2:10"/></para>
<para style="p"><verse number="11" style="v" sid="1PE 2:11"/>हेर, तिमीहरूका आत्माको विरुद्धमा लडाइँ गर्ने पापमय इच्छाबाट टाढा रहनको निम्ति परदेशीहरू र प्रवासीहरूलाई झैँ म तिमीहरूलाई बोलाउँछु ।<verse eid="1PE 2:11"/></para>
<para style="p"><verse number="12" style="v" sid="1PE 2:12"/>अरू जातिहरूका बिचमा तिमीहरूको व्यवहार असल होस् ताकि तिमीहरूले दुष्‍ट काम गरेका छौ भनेर तिनीहरूले भने तापनि तिमीहरूका राम्रा कामहरू देखेर तिनीहरूले उहाँको आगमनमा परमेश्‍वरको प्रशंसा गरून् ।<verse eid="1PE 2:12"/></para>
<para style="p"><verse number="13" style="v" sid="1PE 2:13"/>प्रभुको खातिर सबै मानवीय अधिकारलाई स्वीकार गर चाहे ती सर्वोच्‍च राजा हुन्,<verse eid="1PE 2:13"/></para>
<para style="p"><verse number="14" style="v" sid="1PE 2:14"/>या शासकहरू जो नराम्रो काम गर्नेहरूलाई सजाय दिन र असल काम गर्नेहरूको प्रशंसा गर्न उत्साह दिन पठाइएका हुन् ।<verse eid="1PE 2:14"/></para>
<para style="p"><verse number="15" style="v" sid="1PE 2:15"/>किनकि परमेश्‍वरको इच्छा यही हो कि असल काम गरेर तिमीहरूले मूर्ख मानिसहरूका अज्ञानतालाई चुप लगाउनुपर्छ ।<verse eid="1PE 2:15"/></para>
<para style="p"><verse number="16" style="v" sid="1PE 2:16"/>स्वतन्त्र मानिसहरूझैँ तिमीहरूको स्वतन्‍त्रता दुष्‍टतालाई ढाक्‍नको निम्ति प्रयोग नगर, तर परमेश्‍वरका दासहरूजस्तै बन ।<verse eid="1PE 2:16"/></para>
<para style="p"><verse number="17" style="v" sid="1PE 2:17"/>सबै मानिसको आदर गर । भातृत्वलाई प्रेम गर । परमेश्‍वरको भय मान । राजाको आदर गर ।<verse eid="1PE 2:17"/></para>
<para style="p"><verse number="18" style="v" sid="1PE 2:18"/>कमारा हो, सम्पूर्ण आदरसाथ आफ्नो मालिकको अधीनमा बस; असल र भला मालिकहरूसँग मात्र होइन, तर दुष्‍टहरूसँग पनि ।<verse eid="1PE 2:18"/></para>
<para style="p"><verse number="19" style="v" sid="1PE 2:19"/>किनकि कोही व्यक्‍तिको विवेक परमेश्‍वरप्रति भएको कारण उसले असल काम गरे पनि कष्‍ट सहन्छ भने त्यो परमेश्‍वरमा प्रशंसनीय कुरो हो ।<verse eid="1PE 2:19"/></para>
<para style="p"><verse number="20" style="v" sid="1PE 2:20"/>यदि तिमीले पाप गरेर सहन्छौ भने त्यो कुन ठुलो कुरा भयो र ? तर यदि तिमीले असल गरेर पनि सहन्छौ भने त्यो परमेश्‍वरमा प्रशंसनीय हुनेछ ।<verse eid="1PE 2:20"/></para>
<para style="p"><verse number="21" style="v" sid="1PE 2:21"/>यसैको निम्ति तिमीहरू बोलाइएका थियौ, किनकि तिमीहरूले उहाँका पाइला पछ्याओ भनेर ख्रीष्‍टले पनि दुःख भोग्‍नुभयो र तिमीहरूका निम्ति उदाहरण छोड्नुभयो ।<verse eid="1PE 2:21"/></para>
<para style="p"><verse number="22" style="v" sid="1PE 2:22"/>उहाँले कुनै पाप गर्नुभएन, न उहाँका मुखमा कुनै छलको कुरो पाइयो ।<verse eid="1PE 2:22"/></para>
<para style="p"><verse number="23" style="v" sid="1PE 2:23"/>उहाँको अपमान हुँदा उहाँले त्यसको बदला लिनुभएन । उहाँले दुःख भोग्‍नुहुँदा पनि आफैँलाई उचित न्याय गर्नुहुनेकहाँ सुम्पिनुभयो ।<verse eid="1PE 2:23"/></para>
<para style="p"><verse number="24" style="v" sid="1PE 2:24"/>हामी पापको भागीदार नबनौँ र धार्मिकताको खातिर जिऔँ भनेर उहाँले हाम्रा सबै पाप आफ्नो शरीरमा बोकी क्रुसमा चढ्नुभयो । उहाँका चोटले तिमीहरू निको भएका छौ ।<verse eid="1PE 2:24"/></para>
<para style="p"><verse number="25" style="v" sid="1PE 2:25"/>तिमीहरू सबै हराएका भेडाझैँ भौतारिँदै थियौ, तर अब तिमीहरू आत्माका गोठालो र संरक्षककहाँ फर्किएका छौ ।<verse eid="1PE 2:25"/></para>
<chapter eid="1PE 2"/>
<chapter number="3" style="c" sid="1PE 3"/>
<para style="p"><verse number="1" style="v" sid="1PE 3:1"/>यसरी नै पत्‍नीहरू हो, तिमीहरूका आ-आफ्ना पतिको अधीनमा रहो, ताकि यदि कोही वचनमा आज्ञाकारी छैन भने तापनि तिनीहरूका पत्‍नीहरूको आचरणको कारण तिनीहरूलाई वचनैविना जित्‍न सकिन्छ ।<verse eid="1PE 3:1"/></para>
<para style="p"><verse number="2" style="v" sid="1PE 3:2"/>किनकि तिनीहरूले तिमीहरूका शुद्ध आचरणलाई आफ्नो सम्मानको रूपमा देख्‍नेछन् ।<verse eid="1PE 3:2"/></para>
<para style="p"><verse number="3" style="v" sid="1PE 3:3"/>यसको लागि केशको शृङ्गार, सुनका गरगहनाहरू, शृङ्गारका वस्‍त्रहरूजस्ता बाहिरी सजावट नगर ।<verse eid="1PE 3:3"/></para>
<para style="p"><verse number="4" style="v" sid="1PE 3:4"/>तर तिमीहरूका भित्री हृदयबाट र सदैव रहने भलो र शान्त आत्माद्वारा परमेश्‍वरको दृष्‍टिमा अनमोल हुने किसिमले यसो गर ।<verse eid="1PE 3:4"/></para>
<para style="p"><verse number="5" style="v" sid="1PE 3:5"/>किनकि पहिलेका पवित्र स्‍त्रीहरूले यसरी नै आफ्नो शृङ्गार गर्थे । तिनीहरूले परमेश्‍वरमा आशा राख्थे र आफ्ना पतिहरूका अधीनमा बस्दथे ।<verse eid="1PE 3:5"/></para>
<para style="p"><verse number="6" style="v" sid="1PE 3:6"/>यसरी नै सारा अब्राहामप्रति आज्ञाकारी हुन्थिन् र तिनलाई “स्वामी” भनेर बोलाउँथिन् । अब यदि तिमीहरूले जे असल छ त्यही गर्‍यौ र समस्याहरूसँग डराएनौ भने तिमीहरू तिनकै छोरीहरू ठहरिन्छौ ।<verse eid="1PE 3:6"/></para>
<para style="p"><verse number="7" style="v" sid="1PE 3:7"/>त्यसरी नै पतिहरू हो, आफ्ना पत्‍नीहरूलाई अबला र जीवनका वरदानहरू प्राप्‍त गर्ने साझेदार सम्झी तिनीहरूसँग बस । तिमीहरूका प्रार्थनामा अवरोध नहोस् भनेर यसो गर ।<verse eid="1PE 3:7"/></para>
<para style="p"><verse number="8" style="v" sid="1PE 3:8"/>अन्त्यमा तिमीहरू सबै एकै मनका, दयावान्, भातृत्वलाई प्रेम गर्ने, कोमल हृदयका र नम्र होओ ।<verse eid="1PE 3:8"/></para>
<para style="p"><verse number="9" style="v" sid="1PE 3:9"/>खराबीको बदला खराबी र अपमानको बदला अपमान नगर । तर त्यसको विपरीत निरन्तर आशीर्वाद देओ किनकि आशिष्‌मा सहभागी हुन सक भनेर तिमीहरू यसैको निम्ति बोलाइएका हौ ।<verse eid="1PE 3:9"/></para>
<para style="p"><verse number="10" style="v" sid="1PE 3:10"/>“जसले आफ्नो जीवनलाई प्रेम गर्न चाहन्छ र असल दिनहरू देख्‍ने इच्छा गर्दछ उसले आफ्नो जिब्रोलाई खराबबाट र उसको ओठलाई छल कुरा गर्नबाट रोकोस् ।<verse eid="1PE 3:10"/></para>
<para style="p"><verse number="11" style="v" sid="1PE 3:11"/>ऊ खराब कुराहरूबाट फर्की जे असल छ त्यही गरोस् । उसले शान्तिको खोजी गरोस् र त्यसैमा लागिरहोस् ।<verse eid="1PE 3:11"/></para>
<para style="p"><verse number="12" style="v" sid="1PE 3:12"/>परमेश्‍वरका आँखाले धर्मी जनलाई देख्छन्; उहाँका कानले तिनीहरूका निवेदनहरू सुन्छन् । तर परमेश्‍वरको मुहार खराबी गर्नेहरूको विरुद्धमा हुन्छ ।”<verse eid="1PE 3:12"/></para>
<para style="p"><verse number="13" style="v" sid="1PE 3:13"/>तिमीहरूले असल गर्ने चाहना गर्दा तिमीहरूलाई कसले खराबी गर्छ ?<verse eid="1PE 3:13"/></para>
<para style="p"><verse number="14" style="v" sid="1PE 3:14"/>तर यदि तिमीहरू धार्मिकताको लागि सताइन्‍छौ भने तिमी आशिषित् हुनेछौ । तिनीहरू डराउने कुरादेखि तिमीहरू नडराओ । हतास नहोओ ।<verse eid="1PE 3:14"/></para>
<para style="p"><verse number="15" style="v" sid="1PE 3:15"/>बरु, प्रभु येशूलाई पवित्र मानेर तिमीहरूका हृदयमा राख । तिमीहरू किन परमेश्‍वरमा आशा राख्छौ भनेर कसैले सोधेमा त्यसको जवाफ दिन सधैँ तयार बस ? यो काम नम्रता र आदरपूर्वक गर ।<verse eid="1PE 3:15"/></para>
<para style="p"><verse number="16" style="v" sid="1PE 3:16"/>असल विवेक कायम राख ताकि ख्रीष्‍टमा तिमीहरूका असल जीवनको निन्दा गर्न खोज्‍नेहरू लाजमा परून्, किनकि तिनीहरूले दुष्‍ट मानिसहरूको रूपमा तिमीहरूको विरुद्धमा कुरा गरिरहेका छन् ।<verse eid="1PE 3:16"/></para>
<para style="p"><verse number="17" style="v" sid="1PE 3:17"/>परमेश्‍वरले इच्छा गर्नुभयो भने तिमीहरूले खराब काम गरेर दुःख भोग्‍नुभन्दा असल काम गरेर दुःख भोग्‍नु असल हुन्छ ।<verse eid="1PE 3:17"/></para>
<para style="p"><verse number="18" style="v" sid="1PE 3:18"/>ख्रीष्‍टले पनि पापका निम्ति एक पटक दुःख भोग्‍नुभयो । धर्मी भएर पनि उहाँले हामीलाई परमेश्‍वरमा ल्याउनको निम्ति हामी अधर्मीहरूका लागि दुःख भोग्‍नुभयो । उहाँले शारीरिक रूपमा मृत्यु वरण गर्नुभयो, तर उहाँ आत्मामा जीवित पारिनुभयो ।<verse eid="1PE 3:18"/></para>
<para style="p"><verse number="19" style="v" sid="1PE 3:19"/>उहाँ आत्मामा जानुभयो र कैदमा परेका आत्माहरूलाई प्रचार गर्नुभयो ।<verse eid="1PE 3:19"/></para>
<para style="p"><verse number="20" style="v" sid="1PE 3:20"/>नोआको समयमा जहाज बनाइँदा परमेश्‍वरले धैर्य गरेर पर्खिरहेको बेला तिनीहरू आज्ञाकारी भएनन्, र परमेश्‍वरले पानीबाट आठ जना आत्मा बचाउनुभयो ।<verse eid="1PE 3:20"/></para>
<para style="p"><verse number="21" style="v" sid="1PE 3:21"/>यो अहिले तिमीहरूलाई बचाउने बप्‍तिस्माको एउटा सङ्केत हो जुनचाहिँ शरीरको फोहोर सफा गरेजस्तो नभई येशू ख्रीष्‍टको पुनरुत्थानद्वारा परमेश्‍वरमा असल विवेकको निवेदनको रूपमा हो ।<verse eid="1PE 3:21"/></para>
<para style="p"><verse number="22" style="v" sid="1PE 3:22"/>उहाँ परमेश्‍वरको दाहिने हातपट्टि हुनुहुन्छ । उहाँ स्वर्गमा जानुभयो । स्वर्गदूतहरू, अधिकारहरू र शक्‍तिहरू सबै उहाँमा झुक्‍नुपर्छ ।<verse eid="1PE 3:22"/></para>
<chapter eid="1PE 3"/>
<chapter number="4" style="c" sid="1PE 4"/>
<para style="p"><verse number="1" style="v" sid="1PE 4:1"/>यसैकारण, जसरी ख्रीष्‍टले शरीरमा कष्‍ट भोग्‍नुभयो, तिमीहरूले पनि त्यस्तै उद्देश्य धारण गर । जसले शरीरमा कष्‍ट भोगेको छ उसले पाप गर्न छोडेको हुन्छ ।<verse eid="1PE 4:1"/></para>
<para style="p"><verse number="2" style="v" sid="1PE 4:2"/>यो व्यक्‍तिले अब उसो मानवीय अभिलाषामा होइन, तर आफ्नो बाँकी जीवन परमेश्‍वरको इच्छाको निम्ति जिउँछ ।<verse eid="1PE 4:2"/></para>
<para style="p"><verse number="3" style="v" sid="1PE 4:3"/>किनकि अन्यजातिले इच्छा गरेजस्तो कामुकता, कुवासना, मद्यपान, मोजमज्‍जा, पियक्‍कडपन, असभ्य भोजहरू अनि घृणित मूर्तिपूजाहरूमा धेरै समय खर्च भइसकेको छ ।<verse eid="1PE 4:3"/></para>
<para style="p"><verse number="4" style="v" sid="1PE 4:4"/>तिमीहरू यी कुरामा तिनीहरूसँग सहमत नभएको कारण तिनीहरू अचम्म मान्छन् । त्यसैले, तिनीहरूले तिमीहरूको बारेमा खराब कुरा गर्छन् ।<verse eid="1PE 4:4"/></para>
<para style="p"><verse number="5" style="v" sid="1PE 4:5"/>तिनीहरूले जीवित र मरेकाहरूको न्याय गर्न तयार हुनुहुनेलाई लेखा दिनेछन् ।<verse eid="1PE 4:5"/></para>
<para style="p"><verse number="6" style="v" sid="1PE 4:6"/>त्यसैले, मरिसकेकाहरूलाई यो वचन प्रचारिएको थियो । शरीरमा मानिसको रूपमा तिनीहरूको न्याय गरिएको भए तापनि आत्मामा तिनीहरू परमेश्‍वरअनुसार जिऊन् ।<verse eid="1PE 4:6"/></para>
<para style="p"><verse number="7" style="v" sid="1PE 4:7"/>सबै कुराको अन्त्य आउँदै छ । त्यसैले, आफ्नो मन ठिक ठाउँमा लगाओ र तिमीहरूका प्रार्थनाको खातिर आफ्नो विचारमा सचेत रहो ।<verse eid="1PE 4:7"/></para>
<para style="p"><verse number="8" style="v" sid="1PE 4:8"/>सबै कुराभन्दा बढी एक-अर्कालाई उत्कट प्रेम गर, किनकि प्रेमले एक-अर्काको दोष पत्ता लगाउँदैन ।<verse eid="1PE 4:8"/></para>
<para style="p"><verse number="9" style="v" sid="1PE 4:9"/>गनगन नगरी एक-अर्काको अतिथि सत्कार गर,<verse eid="1PE 4:9"/></para>
<para style="p"><verse number="10" style="v" sid="1PE 4:10"/>जसरी तिमीहरू हरेकले वरदान पाएका छौ । परमेश्‍वरले दिनुभएका सित्तैँका वरदानहरू उहाँको असल भण्डारेजस्तै एक-अर्काको सेवाको लागि प्रयोग गर ।<verse eid="1PE 4:10"/></para>
<para style="p"><verse number="11" style="v" sid="1PE 4:11"/>यदि कोही बोल्‍छ भने उसले परमेश्‍वरको मुखबाट निस्केको कुरा बोलोस्; यदि कसैले सेवा गर्छ भने उसले परमेश्‍वरले दिनुहुने शक्‍तिमा गरोस्, ताकि सबै कुरामा ख्रीष्‍टद्वारा परमेश्‍वर महिमित हुनुभएको होस् । महिमा र शक्‍ति सदासर्वदा उहाँकै हुन् । आमेन ।<verse eid="1PE 4:11"/></para>
<para style="p"><verse number="12" style="v" sid="1PE 4:12"/>प्रिय हो, तिमीहरूलाई जाँच गर्नको निम्ति कुनै अग्‍निमय परीक्षा आइपरेमा त्यसलाई अनौठो नसम्झ ।<verse eid="1PE 4:12"/></para>
<para style="p"><verse number="13" style="v" sid="1PE 4:13"/>तर जति तिमीहरू ख्रीष्‍टको दुःख भोग्‍छौ, त्यति रमाओ ताकि उहाँको महिमा प्रकट हुँदा तिमीहरू पनि आनन्द मनाउन सक्‍नेछौँ ।<verse eid="1PE 4:13"/></para>
<para style="p"><verse number="14" style="v" sid="1PE 4:14"/>तिमीहरू ख्रीष्‍टको नाउँको कारण अपमानित भयौ भने तिमीहरू धन्यका हौ, किनकि महिमाका आत्मा र परमेश्‍वरका आत्मा तिमीहरूमाथि रहनुहुन्छ ।<verse eid="1PE 4:14"/></para>
<para style="p"><verse number="15" style="v" sid="1PE 4:15"/>तर तिमीहरू कसैले पनि हत्यारा, चोर, खराबी गर्ने अथवा अर्काको कुरामा हात हाल्ने व्यक्‍तिको रूपमा दुःख भोग्‍नु नपरोस् ।<verse eid="1PE 4:15"/></para>
<para style="p"><verse number="16" style="v" sid="1PE 4:16"/>तरै पनि ख्रीष्‍टियान भएको कारणले कसैले पीडा भोग्छ भने उसले लाज नमानोस्, तर त्यही नाममा परमेश्‍वरको महिमा गरोस् ।<verse eid="1PE 4:16"/></para>
<para style="p"><verse number="17" style="v" sid="1PE 4:17"/>किनकि यो परमेश्‍वरको परिवारबाट न्याय सुरु हुने समय हो । अनि यदि न्याय हामीबाट सुरु हुन्छ भने, परमेश्‍वरको वचन नमान्‍नेको अवस्था कस्तो होला ?<verse eid="1PE 4:17"/></para>
<para style="p"><verse number="18" style="v" sid="1PE 4:18"/>अनि “धर्मी जनको उद्धारचाहिँ उसको कठिनाइले हुन्छ भने, अधर्मी र पापीको अवस्था के होला ?”<verse eid="1PE 4:18"/></para>
<para style="p"><verse number="19" style="v" sid="1PE 4:19"/>त्यसैले परमेश्‍वरको इच्छामा दुःख भोग्‍नेहरूले असल काम गर्दै आफ्नो आत्मा सृष्‍टिकर्तालाई सुम्पून् ।<verse eid="1PE 4:19"/></para>
<chapter eid="1PE 4"/>
<chapter number="5" style="c" sid="1PE 5"/>
<para style="p"><verse number="1" style="v" sid="1PE 5:1"/>सङ्गी-एल्डर र ख्रीष्‍टका कष्‍ट अनि प्रकट हुने महिमामा सहभागी भएको व्यक्‍तिको हैसियतले म तिमीहरूका माझमा भएका एल्डरहरूलाई आग्रह गर्दछु ।<verse eid="1PE 5:1"/></para>
<para style="p"><verse number="2" style="v" sid="1PE 5:2"/>त्यसकारण, म एल्डरहरूलाई आग्रह गर्दछु, तिमीहरूका माझमा भएका परमेश्‍वरको बगालको हेरचाह गर, करले होइन तर तिमीहरूका आफ्नै र परमेश्‍वरको इच्छाअनुसार । बेइमानीपूर्वक कमाइने पैसाको लागि होइन, तर स्वेच्छाले ।<verse eid="1PE 5:2"/></para>
<para style="p"><verse number="3" style="v" sid="1PE 5:3"/>तिमीहरूको हेरचाहमा रहेका मानिसहरूमाथि मालिकजस्तो व्यवहार नगर, तर बगालको लागि उदाहरण बन ।<verse eid="1PE 5:3"/></para>
<para style="p"><verse number="4" style="v" sid="1PE 5:4"/>मुख्य गोठालो प्रकट हुनुहुँदा तिमीहरूले कहिल्यै नाश नहुने महिमित मुकुट पाउनेछौ ।<verse eid="1PE 5:4"/></para>
<para style="p"><verse number="5" style="v" sid="1PE 5:5"/>त्यसै गरी, तिमी युवकहरू वृद्धहरूको अधीनमा बस । तिमीहरू सबैले विनम्रताको वस्‍त्र धारण गर र एक-अर्काको सेवा गर किनकि परमेश्‍वरले अहङ्कारीहरूको विरोध गर्नुहुन्छ, तर नम्रहरूलाई अनुग्रह गर्नुहुन्छ ।<verse eid="1PE 5:5"/></para>
<para style="p"><verse number="6" style="v" sid="1PE 5:6"/>त्यसकारण, आफैँलाई उहाँको शक्‍तिशाली बाहुलीमुनि नम्र तुल्याओ, ताकि उहाँले उचित समयमा तिमीहरूलाई उच्‍च पार्नुभएको होस् ।<verse eid="1PE 5:6"/></para>
<para style="p"><verse number="7" style="v" sid="1PE 5:7"/>तिम्रा सबै चिन्ता-फिक्री उहाँमा सुम्पिदेओ किनकि उहाँले तिमीहरूको वास्ता गर्नुहुन्छ ।<verse eid="1PE 5:7"/></para>
<para style="p"><verse number="8" style="v" sid="1PE 5:8"/>सचेत र जागा रहो । तिमीहरूको शत्रु दियाबलस कसैलाई भेटेर निल्नको निम्ति गर्जने सिंहझैँ खोजिरहेको छ ।<verse eid="1PE 5:8"/></para>
<para style="p"><verse number="9" style="v" sid="1PE 5:9"/>त्यसको विरुद्धमा खडा होओ । तिमीहरूको विश्‍वासमा दह्रिलो बन । यो जान कि संसारमा भएका तिमीहरूका भाइहरूले पनि यस्तै कष्‍टहरू भोगिरहेका छन् ।<verse eid="1PE 5:9"/></para>
<para style="p"><verse number="10" style="v" sid="1PE 5:10"/>तिमीहरूको केही समयको कष्‍टपछि तिमीहरूलाई ख्रीष्‍टमा उहाँको महिमामा बोलाउनुहुने सबै अनुग्रहका परमेश्‍वरले तिमीहरूलाई सिद्ध, स्थापित र बलियो बनाउनुहुनेछ ।<verse eid="1PE 5:10"/></para>
<para style="p"><verse number="11" style="v" sid="1PE 5:11"/>सबै शक्‍ति सदा सर्वदा उहाँकै होस् । आमेन ।<verse eid="1PE 5:11"/></para>
<para style="p"><verse number="12" style="v" sid="1PE 5:12"/>म सिलासलाई विश्‍वासयोग्य भाइको रूपमा लिन्छु र तिनीबाट मैले तिमीहरूलाई केही कुरा छोटकरीमा लेखेको छु । म तिमीहरूलाई आग्रह गर्छु र तिमीहरूलाई साक्षी दिन्छु कि मैले लेखेको कुरा परमेश्‍वरको साँचो अनुग्रह हो । त्यसमा खडा होओ ।<verse eid="1PE 5:12"/></para>
<para style="p"><verse number="13" style="v" sid="1PE 5:13"/>तिमीहरूसँगै चुनिएकी बेबिलोनमा भएकीले र मेरो छोरो मर्कूसले तिमीहरूलाई अभिवादन पठाएका छन् ।<verse eid="1PE 5:13"/></para>
<para style="p"><verse number="14" style="v" sid="1PE 5:14"/>प्रेमको पवित्र चुम्बनले एक-अर्कालाई अभिवादन गर । ख्रीष्‍ट येशूमा हुने तिमीहरू सबैलाई शान्ति होस् ।<verse eid="1PE 5:14"/></para>
<chapter eid="1PE 5"/>
</usx>