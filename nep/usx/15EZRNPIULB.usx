<?xml version="1.0" encoding="UTF-8"?>
<usx version="3.1">
<book code="EZR" style="id">- Nepali Unlocked Literal Bible -</book>
<para style="h">एज्रा</para>
<para style="toc1">एज्रा</para>
<para style="toc2">एज्रा</para>
<para style="mt1">एज्रा</para>
<chapter number="1" style="c" sid="EZR 1"/>
<para style="p"><verse number="1" style="v" sid="EZR 1:1"/>फारसका राजा कोरेसको पहिलो वर्षमा परमप्रभुले यर्मियाद्वारा बोल्नुभएको आफ्नो वचन पुरा गर्नुभयो, र कोरेसको आत्मालाई उत्तेजित पार्नुभयो । कोरेसको आदेश तिनका सारा राज्यभरि पुग्‍यो । लेखिएको र बोलिएको कुरो यही नै हो,<verse eid="EZR 1:1"/></para>
<para style="p"><verse number="2" style="v" sid="EZR 1:2"/>“फारसका राजा कोरेस भन्‍नुहुन्छ, 'परमप्रभु स्वर्गका परमेश्‍वरले मलाई सारा पृथ्वीका राज्यहरू दिनुभयो, र उहाँले यहूदियाको यरूशलेममा एउटा मन्दिर निर्माण गर्नलाई मलाई नियुक्त गर्नुभयो ।<verse eid="EZR 1:2"/></para>
<para style="p"><verse number="3" style="v" sid="EZR 1:3"/>जो उहाँका मानिसहरू हुन् (तिनका परमेश्‍वर तिनीसित होऊन्) तिनीहरू यरूशलेममा जान र यरूशलेममा बास गर्नुहुने इस्राएलका परमप्रभु परमेश्‍वरको निम्ति एउटा मन्दिर बनाउन सक्छन् ।<verse eid="EZR 1:3"/></para>
<para style="p"><verse number="4" style="v" sid="EZR 1:4"/>राज्यको कुनै पनि क्षेत्रमा भएका मानिसहरू जहाँ त्यस देशका बाँकी बचेकाहरू बसोबास गर्दैछन्, तिनीहरूले यरूशलेममा भएको परमेश्‍वरको मन्दिर बनाउनलाई चाँदी र सुन, धनदौलत र गाईवस्तु अनि स्वेच्छा भेटी दिनुपर्छ ।”<verse eid="EZR 1:4"/></para>
<para style="p"><verse number="5" style="v" sid="EZR 1:5"/>तब परमप्रभुको मन्दिर निर्माण गर्न परमेश्‍वरले उत्तेजित पार्नुभएका हरेक मानिस, यहूदा र बेन्यामीनका कुलाका प्रमुख अगुवाहरू र पुजारीहरू अनि लेवीहरू उठे ।<verse eid="EZR 1:5"/></para>
<para style="p"><verse number="6" style="v" sid="EZR 1:6"/>तिनीहरूका वरिपरि भएकाहरूले तिनीहरूको कामलाई चाँदी, सुनका चिजहरू, धन-सम्पत्ति, गाईवस्तु, मुल्यवान चिजहरू र स्वेच्छा भेटीहरू दिएर सहयोग गरे ।<verse eid="EZR 1:6"/></para>
<para style="p"><verse number="7" style="v" sid="EZR 1:7"/>नबूकदनेसरले यरूशलेमबाट ल्याएका र आफ्ना देवताहरूको मन्दिरमा राखेका परमप्रभुको मन्‍दिरका चिजहरू पनि फारसका राजा कोरेस निकाले ।<verse eid="EZR 1:7"/></para>
<para style="p"><verse number="8" style="v" sid="EZR 1:8"/>कोरेसले ती कोषाध्‍यक्ष मित्रेताको हातमा दिए जसले यहूदाका अगुवा शेशबस्सरको निम्ति ती चीजहरूको गणना गरे ।<verse eid="EZR 1:8"/></para>
<para style="p"><verse number="9" style="v" sid="EZR 1:9"/>ती वस्तुहरूको सङ्ख्या यस प्रकार थिए: सुनका भाँडा तिसवटा, चाँदीका भाँडा एक हजारवटा, उनन्तिसवटा बाटा,<verse eid="EZR 1:9"/></para>
<para style="p"><verse number="10" style="v" sid="EZR 1:10"/>सुनका कचौरा तिसवटा, चार सय दसवटा चाँदीका स-साना कचौरा र एक हजारवटा अन्य भाँडाकुँडा ।<verse eid="EZR 1:10"/></para>
<para style="p"><verse number="11" style="v" sid="EZR 1:11"/>सुन र चाँदीका सामानको जम्मा सङ्ख्या ५,४०० ओटा थियो । निर्वासितहरू बेबिलोनबाट यरूशलेममा फर्कंदा शेशबस्सरले ती सबै कुरा ल्याए ।<verse eid="EZR 1:11"/></para>
<chapter eid="EZR 1"/>
<chapter number="2" style="c" sid="EZR 2"/>
<para style="p"><verse number="1" style="v" sid="EZR 2:1"/>राजा नबूकदनेसरको निर्वासनबाट छुटेर फर्कने प्रान्तमा भएका मानिसहरू यिनै हुन् जसलाई तिनले बेबिलोनमा कैद गरेर लगेका थिए । यी मानिसहरू यरूशलेम र यहूदियामा आ-आफ्ना सहरहरूमा फर्के ।<verse eid="EZR 2:1"/></para>
<para style="p"><verse number="2" style="v" sid="EZR 2:2"/>तिनीहरू यरुबाबेल, येशूअ, नहेम्याह, सरायाह, रेलयाह, मोर्दकै, बिल्शान, मिस्पार, बिग्वै, रेहूम र बानाहसँगै आए । इस्राएलका मानिसहरूको विवरण यही हो ।<verse eid="EZR 2:2"/></para>
<para style="p"><verse number="3" style="v" sid="EZR 2:3"/>परोशका परिवारका २,१७२<verse eid="EZR 2:3"/></para>
<para style="p"><verse number="4" style="v" sid="EZR 2:4"/>शपत्‍याहका परिवारका ३७२<verse eid="EZR 2:4"/></para>
<para style="p"><verse number="5" style="v" sid="EZR 2:5"/>आराका परिवारका ७७५<verse eid="EZR 2:5"/></para>
<para style="p"><verse number="6" style="v" sid="EZR 2:6"/>येशूअ र योआबका सन्‍तानबाट पहत-मोआबका परिवारका २,८१२<verse eid="EZR 2:6"/></para>
<para style="p"><verse number="7" style="v" sid="EZR 2:7"/>एलामका परिवारका १,२५४<verse eid="EZR 2:7"/></para>
<para style="p"><verse number="8" style="v" sid="EZR 2:8"/>जत्तूका परिवारका ९४५<verse eid="EZR 2:8"/></para>
<para style="p"><verse number="9" style="v" sid="EZR 2:9"/>जक्‍कैका परिवारका ७६०<verse eid="EZR 2:9"/></para>
<para style="p"><verse number="10" style="v" sid="EZR 2:10"/>बानीका परिवारका ६४२<verse eid="EZR 2:10"/></para>
<para style="p"><verse number="11" style="v" sid="EZR 2:11"/>बेबैका परिवारका ६२३<verse eid="EZR 2:11"/></para>
<para style="p"><verse number="12" style="v" sid="EZR 2:12"/>अज्‍गादका परिवारका १,२२२<verse eid="EZR 2:12"/></para>
<para style="p"><verse number="13" style="v" sid="EZR 2:13"/>अदोनीकामका परिवारका ६६६<verse eid="EZR 2:13"/></para>
<para style="p"><verse number="14" style="v" sid="EZR 2:14"/>बिग्‍वैका परिवारका १,०५६<verse eid="EZR 2:14"/></para>
<para style="p"><verse number="15" style="v" sid="EZR 2:15"/>आदीनका परिवारका ४५४<verse eid="EZR 2:15"/></para>
<para style="p"><verse number="16" style="v" sid="EZR 2:16"/>हिजकियाबाट आतेरका परिवारका ९८<verse eid="EZR 2:16"/></para>
<para style="p"><verse number="17" style="v" sid="EZR 2:17"/>बेजैका परिवारका ३२३<verse eid="EZR 2:17"/></para>
<para style="p"><verse number="18" style="v" sid="EZR 2:18"/>योराका परिवारका ११२<verse eid="EZR 2:18"/></para>
<para style="p"><verse number="19" style="v" sid="EZR 2:19"/>हाशूमका मानिसहरू २२३<verse eid="EZR 2:19"/></para>
<para style="p"><verse number="20" style="v" sid="EZR 2:20"/>गिबारका मानिसहरू ९५<verse eid="EZR 2:20"/></para>
<para style="p"><verse number="21" style="v" sid="EZR 2:21"/>बेथलेहेमका मानिसहरू १२३<verse eid="EZR 2:21"/></para>
<para style="p"><verse number="22" style="v" sid="EZR 2:22"/>नतोपाका मानिसहरू ५६<verse eid="EZR 2:22"/></para>
<para style="p"><verse number="23" style="v" sid="EZR 2:23"/>अनातोतका मानिसहरू १२८<verse eid="EZR 2:23"/></para>
<para style="p"><verse number="24" style="v" sid="EZR 2:24"/>अज्‍मावेतका मानिसहरू ४२<verse eid="EZR 2:24"/></para>
<para style="p"><verse number="25" style="v" sid="EZR 2:25"/>किर्यत-यारीम, कपीरा र बेरोतका मानिसहरू ७४३<verse eid="EZR 2:25"/></para>
<para style="p"><verse number="26" style="v" sid="EZR 2:26"/>रामा र गेबाका मानिसहरू ६२१<verse eid="EZR 2:26"/></para>
<para style="p"><verse number="27" style="v" sid="EZR 2:27"/>मिकमाशका मानिसहरू १२२<verse eid="EZR 2:27"/></para>
<para style="p"><verse number="28" style="v" sid="EZR 2:28"/>बेथेल र ऐका मानिसहरू २२३<verse eid="EZR 2:28"/></para>
<para style="p"><verse number="29" style="v" sid="EZR 2:29"/>नेबोका मानिसहरू ५२<verse eid="EZR 2:29"/></para>
<para style="p"><verse number="30" style="v" sid="EZR 2:30"/>मग्‍बीसका मानिसहरू १५६<verse eid="EZR 2:30"/></para>
<para style="p"><verse number="31" style="v" sid="EZR 2:31"/>अर्को एलामका मानिसहरू १,२५४<verse eid="EZR 2:31"/></para>
<para style="p"><verse number="32" style="v" sid="EZR 2:32"/>हारीमका मानिसहरू ३२०<verse eid="EZR 2:32"/></para>
<para style="p"><verse number="33" style="v" sid="EZR 2:33"/>लोद, हादीद र ओनोका मानिसहरू ७२५<verse eid="EZR 2:33"/></para>
<para style="p"><verse number="34" style="v" sid="EZR 2:34"/>यरीहोका मानिसहरू ३४५<verse eid="EZR 2:34"/></para>
<para style="p"><verse number="35" style="v" sid="EZR 2:35"/>सेनाहका मानिसहरू ३,६३० ।<verse eid="EZR 2:35"/></para>
<para style="p"><verse number="36" style="v" sid="EZR 2:36"/>पुजारीहरू: येशूअको वंशबाट यदायाहका परिवारका ९७३<verse eid="EZR 2:36"/></para>
<para style="p"><verse number="37" style="v" sid="EZR 2:37"/>इम्‍मेरका परिवारका १,०५२<verse eid="EZR 2:37"/></para>
<para style="p"><verse number="38" style="v" sid="EZR 2:38"/>पशहूरका परिवारका १,२४७<verse eid="EZR 2:38"/></para>
<para style="p"><verse number="39" style="v" sid="EZR 2:39"/>हारीमका परिवारका १,०१७ ।<verse eid="EZR 2:39"/></para>
<para style="p"><verse number="40" style="v" sid="EZR 2:40"/>लेवीहरू: होदबियाको वंशबाट येशूअ र कादमीएलका परिवारका ७४<verse eid="EZR 2:40"/></para>
<para style="p"><verse number="41" style="v" sid="EZR 2:41"/>मन्दिरका गायकहरू: आसापका परिवारका १२८<verse eid="EZR 2:41"/></para>
<para style="p"><verse number="42" style="v" sid="EZR 2:42"/>मन्‍दिरका द्वारपालहरू: शल्‍लूम, आतेर, तल्‍मोन, अक्‍कूब, हतीता, शोबैका परिवारहरूका जम्‍मा १३९ ।<verse eid="EZR 2:42"/></para>
<para style="p"><verse number="43" style="v" sid="EZR 2:43"/>मन्‍दिरका सेवकहरू: सीहा, हसूपा, तब्‍बाओत,<verse eid="EZR 2:43"/></para>
<para style="p"><verse number="44" style="v" sid="EZR 2:44"/>केरोस, सीआ, पादोन,<verse eid="EZR 2:44"/></para>
<para style="p"><verse number="45" style="v" sid="EZR 2:45"/>लेबाना, हगाबा, अक्‍कूब,<verse eid="EZR 2:45"/></para>
<para style="p"><verse number="46" style="v" sid="EZR 2:46"/>हागाबा, शल्‍मै, हानान,<verse eid="EZR 2:46"/></para>
<para style="p"><verse number="47" style="v" sid="EZR 2:47"/>गिद्देल, गहरका, रायाह,<verse eid="EZR 2:47"/></para>
<para style="p"><verse number="48" style="v" sid="EZR 2:48"/>रसीन, नकोदा, गज्‍जाम,<verse eid="EZR 2:48"/></para>
<para style="p"><verse number="49" style="v" sid="EZR 2:49"/>उज्‍जा, पसेह, बेजै,<verse eid="EZR 2:49"/></para>
<para style="p"><verse number="50" style="v" sid="EZR 2:50"/>अस्‍ना, मोनिम, नेपुसीम,<verse eid="EZR 2:50"/></para>
<para style="p"><verse number="51" style="v" sid="EZR 2:51"/>बक्‍बूक, हकूपा, हर्हुर,<verse eid="EZR 2:51"/></para>
<para style="p"><verse number="52" style="v" sid="EZR 2:52"/>बस्‍लूत, महीदा, हर्शा,<verse eid="EZR 2:52"/></para>
<para style="p"><verse number="53" style="v" sid="EZR 2:53"/>बर्कोस, सीसरा, तेमह,<verse eid="EZR 2:53"/></para>
<para style="p"><verse number="54" style="v" sid="EZR 2:54"/>नसीह, र हतीपाका परिवारहरू ।<verse eid="EZR 2:54"/></para>
<para style="p"><verse number="55" style="v" sid="EZR 2:55"/>सोलोमनका सेवकहरूका सन्‍तानहरू: सोतै, हस्‍सोपेरेत, पारूद,<verse eid="EZR 2:55"/></para>
<para style="p"><verse number="56" style="v" sid="EZR 2:56"/>याला, दर्कोन, गिद्देल,<verse eid="EZR 2:56"/></para>
<para style="p"><verse number="57" style="v" sid="EZR 2:57"/>शपत्‍याह, हत्तील, पोकेरेत-हसेबायीम, र आमीका परिवारहरू ।<verse eid="EZR 2:57"/></para>
<para style="p"><verse number="58" style="v" sid="EZR 2:58"/>मन्‍दिरका सेवकहरू र सोलोमनका सेवकहरूका सन्‍तानहरूको सङ्ख्या जम्‍मा ३९२ थियो ।<verse eid="EZR 2:58"/></para>
<para style="p"><verse number="59" style="v" sid="EZR 2:59"/>तेल-मेलह, तेल-हर्शा, केरूब, आदोन र इम्‍मेर सहरबाट आएकाहरूले आफ्‍ना पुर्खाहरू इस्राएलको वंशबाट आएका हुन्‌ भनेर बताउन सकेनन्‌ । यी हुन्‌:<verse eid="EZR 2:59"/></para>
<para style="p"><verse number="60" style="v" sid="EZR 2:60"/>दलायाह, तोबिया, नकोदाका परिवारहरूका जम्‍मा ६५२,<verse eid="EZR 2:60"/></para>
<para style="p"><verse number="61" style="v" sid="EZR 2:61"/>र पुजारीहरूबाट: होबायाहका, हक्‍कोसका र बर्जिल्‍लै (तिनले गिलादी बर्जिल्‍लैका छोरीहरूमध्ये एउटीलाई विवाह गरे र तिनीहरूका नाउँ राखे) परिवार ।<verse eid="EZR 2:61"/></para>
<para style="p"><verse number="62" style="v" sid="EZR 2:62"/>तिनीहरूले आफ्नो वंशावलीका विवरणहरू खोजे, तर ति फेला पार्न सकेनन्, त्यसैले तिनीहरूलाई अशुद्ध ठानेर पुजारीको काममा समावेश गरिएन ।<verse eid="EZR 2:62"/></para>
<para style="p"><verse number="63" style="v" sid="EZR 2:63"/>त्‍यसैले ऊरीम र तुम्मीमको सेवा गर्ने एक जना पुजारीले अनुमोदन नगरेसम्म तिनीहरूले पवित्र बलिदानका कुनै पनि थोक खानुहुँदैन भनी गभर्नरले तिनीहरूलाई बताए ।<verse eid="EZR 2:63"/></para>
<para style="p"><verse number="64" style="v" sid="EZR 2:64"/>सम्पूर्ण समुहको जम्‍मा सङ्ख्या ४२,३६० थियो,<verse eid="EZR 2:64"/></para>
<para style="p"><verse number="65" style="v" sid="EZR 2:65"/>यसमा तिनीहरूका नोकर-नोकर्नीहरू (७,३३७ जना) र तिनीहरूका मन्दिरका गायक-गायिकाहरू (२००) समावेश थिएन ।<verse eid="EZR 2:65"/></para>
<para style="p"><verse number="66" style="v" sid="EZR 2:66"/>तिनीहरूका घोडाहरू ७३६ । खच्‍चरहरू २४५ ।<verse eid="EZR 2:66"/></para>
<para style="p"><verse number="67" style="v" sid="EZR 2:67"/>ऊँटहरू ४३५ । गधाहरू ६,७२० थिए ।<verse eid="EZR 2:67"/></para>
<para style="p"><verse number="68" style="v" sid="EZR 2:68"/>जब तिनीहरू यरूशलेममा परमप्रभुको मन्दिरमा गए, मुख्य पुर्खाहरूले मन्दिर निर्माणको लागि स्वेच्छा भेटीहरू चढाए ।<verse eid="EZR 2:68"/></para>
<para style="p"><verse number="69" style="v" sid="EZR 2:69"/>तिनीहरूले आ-आफ्नो औकातअनुसार कामको लागि रुपियाँ-पैसा दिएः ६१,००० सुनका सिक्‍का, ५,००० चाँदीका सिक्‍का र पुजारीको १०० ओटा अलखाहरू ।<verse eid="EZR 2:69"/></para>
<para style="p"><verse number="70" style="v" sid="EZR 2:70"/>यसरी पुजारी र लेवीहरू, मानिसहरू, मन्दिरका गायकहरू र द्वारपालहरूसाथै मन्दिरमा सेवा गर्न नियुक्त गरिएकाहरू आ-आफ्ना सहरहरूमा बसोबास गरे । इस्राएलका सबै मानिस आ-आफ्ना सहरहरूमा थिए ।<verse eid="EZR 2:70"/></para>
<chapter eid="EZR 2"/>
<chapter number="3" style="c" sid="EZR 3"/>
<para style="p"><verse number="1" style="v" sid="EZR 3:1"/>इस्राएलीहरू आ-आफ्ना सहरमा फर्केको सातौं महिनमा तिनीहरू एक जना मानिसझैं यरूशलेममा भेला भए ।<verse eid="EZR 3:1"/></para>
<para style="p"><verse number="2" style="v" sid="EZR 3:2"/>योसादाकका छोरा येशूअ र तिनका पुजारी दाजुभाइहरू, शालतिएलका छोरा यरुबाबेल र तिनका दाजुभाइहरू उठे, र परमेश्‍वरका मानिस मोशाको व्यवस्थामा लेखिएझैं होमबलिहरू चढाउन इस्राएलका परमेश्‍वरको वेदी निर्माण गरे ।<verse eid="EZR 3:2"/></para>
<para style="p"><verse number="3" style="v" sid="EZR 3:3"/>त्यसपछि तिनीहरूमा देशका मानिसहरूको डर परेको भए तापनि तिनीहरूले वेदीलाई त्‍यसको आधारमा स्थापित गरे । तिनीहरूले बिहान र बेलुका परमप्रभुका निम्ति होमबलिहरू चढाए ।<verse eid="EZR 3:3"/></para>
<para style="p"><verse number="4" style="v" sid="EZR 3:4"/>लेखिएअनुसार तिनीहरूले छाप्रोवासको चाड पनि मनाए, र हरेक दिनको निम्‍ति आदेश भएअनुसार दिनदिनै होमबलिहरू चढाए ।<verse eid="EZR 3:4"/></para>
<para style="p"><verse number="5" style="v" sid="EZR 3:5"/>यसैगरी, सबै स्वेच्छिक भेटीहरूका साथै परमप्रभुका सबै तोकिएका चाडका लागि दैनिक होमबलिहरू र मासिक होमबलिहरू र भेटीहरू पनि थिए ।<verse eid="EZR 3:5"/></para>
<para style="p"><verse number="6" style="v" sid="EZR 3:6"/>मन्‍दिरको जग नै नबसालिएको भए तापनि तिनीहरूले सातौं महिनाको पहिलो दिनमा परमप्रभुका निम्ति होमबलिहरू चढाउन थाले ।<verse eid="EZR 3:6"/></para>
<para style="p"><verse number="7" style="v" sid="EZR 3:7"/>तिनीहरूले ढुङ्गा काट्ने र कारीगरहरूलाई चाँदी दिए, अनि फारसका राजा कोरेसले सीदोन र टुरोसका मानिसहरूलाई अधिकार दिएका हुनाले लेबनानदेखि योप्पासम्म समुद्राबाट उनीहरूले देवदारुका काठहरू ल्याइदिऊन् भनी तिनीहरूले उनीहरूलाई खाना, पानी र तेल दिए ।<verse eid="EZR 3:7"/></para>
<para style="p"><verse number="8" style="v" sid="EZR 3:8"/>त्‍यसपछि तिनीहरू यरूशलेममा परमेश्‍वरको मन्दिरमा आएको दोस्रो वर्षको दोस्रो महिनामा शालतिएलका छोरा यरुबाबेल, योसादाकका छोरा येशूअ, बाँकी पुजारीहरू, लेवीहरू र निर्वासनबाट यरूशलेममा फर्केकाहरूले काम गर्न सुरु गरे । तिनीहरूले बिस वर्ष र त्यसभन्दा माथिका लेवीहरूलाई परमप्रभुको मन्दिरको निरीक्षण गर्ने जिम्मा दिए ।<verse eid="EZR 3:8"/></para>
<para style="p"><verse number="9" style="v" sid="EZR 3:9"/>येशूअ र तिनका छोराहरूसाथै दाजुभाइहरू, कादमीएल र तिनका छोराहरू (जो होदबियाका सन्तानहरू थिए), हेनादादका छोराहरू र तिनीहरूका छोराहरू र दाजुभाइ जो सबै लेवी थिए, तिनीहरू परमप्रभुको मन्दिर निर्माण गर्नेहरूको निरीक्षण गर्न एकजुट भए ।<verse eid="EZR 3:9"/></para>
<para style="p"><verse number="10" style="v" sid="EZR 3:10"/>जब निर्माणकर्ताहरूले परमप्रभुको मन्दिरको जग बसाले, तब पुजारीहरू आ-आफ्ना पोशाकहरूमा तुरहीहरू लिएर अनि लेवीहरू र आसापका छोराहरू झ्यालीहरू लिएर परमप्रभुको प्रशंसा गर्न खडा भए, जसरी इस्राएलका राजा दाऊदले आज्ञा गरेका थिए ।<verse eid="EZR 3:10"/></para>
<para style="p"><verse number="11" style="v" sid="EZR 3:11"/>तिनीहरूले परमप्रभुलाई प्रशंसा र धन्यवादको गीत गाए, “उहाँ भलो हुनुहुन्छ ! इस्राएलसित बाँधिएको उहाँको करारको विश्‍वासनियता सदासर्वदा रहन्छ ।” मन्दिरको जग बसालिएको हुनाले सबै मानिसले परमप्रभुको प्रशंसा गर्दै आनन्दले कराए ।<verse eid="EZR 3:11"/></para>
<para style="p"><verse number="12" style="v" sid="EZR 3:12"/>तर पुजारीहरू, लेवीहरू र मुख्‍य मानिसहरूमध्‍ये धेरै जना जो धेरै वृद्ध थिए र पहिलो मन्दिरलाई देखेका थिए, जब तिनीहरूको आँखाको सामु यो मन्दिरको जग बसालियो, तब तिनीहरू धुरुधुरु रोए । तर खुसी र आनन्‍दको चर्को स्‍वरको आनन्दले कराउने मानिसहरूको संख्‍या धेरै थियो ।<verse eid="EZR 3:12"/></para>
<para style="p"><verse number="13" style="v" sid="EZR 3:13"/>फलस्वरूप, मानिसहरूले आनन्‍द र खुसीको आवाजलाई रोएका मानिसहरूको आवाजबाट छुट्ट्याउन सकेनन् किनकि मानिसहरू ठुलो आनन्दले कराउँदै थिए, र आवाज टाढा-टाढासम्म सुनिएको थियो ।<verse eid="EZR 3:13"/></para>
<chapter eid="EZR 3"/>
<chapter number="4" style="c" sid="EZR 4"/>
<para style="p"><verse number="1" style="v" sid="EZR 4:1"/>यतिबेला निर्वासनबाट फर्केका मानिसहरूले परमप्रभु इस्राएलका परमेश्‍वरको लागि मन्दिर बनाउँदै छन् भनी यहूदा र बेन्यामीनका केही शत्रुहरूले सुने ।<verse eid="EZR 4:1"/></para>
<para style="p"><verse number="2" style="v" sid="EZR 4:2"/>त्यसैले तिनीहरू यरुबाबेल र परिवारका मुख्य मानिसहरूकहाँ आए । तिनीहरूले उनीहरूलाई भने, “हामीलाई पनि तपाईंहरूसँगै निर्माण गर्न दिनुहोस्, किनकि अश्शूरका राजा एसरहदोनले हामीलाई यहाँ ल्याएदेखि नै तपाईंहरूजस्तै हामी तपाईंका परमेश्‍वरको खोजी गर्छौं, र हामीले उहाँलाई नै बलिदान चढाएका छौं ।”<verse eid="EZR 4:2"/></para>
<para style="p"><verse number="3" style="v" sid="EZR 4:3"/>तर यरुबाबेल, येशूअ र परिवारका मुख्य मानिसहरूले भने, “तपाईंहरूले होइन, तर हामीले परमेश्‍वरको मन्दिर बनाउनुपर्छ, किनकि हामीले नै परमप्रभु इस्राएलका परमेश्‍वरको निम्ति मन्दिर बनाउनेछौं, जस्‍तो फारसका राजा कोरेसले आज्ञा गर्नुभएको छ ।”<verse eid="EZR 4:3"/></para>
<para style="p"><verse number="4" style="v" sid="EZR 4:4"/>त्यसैले त्यस देशका मानिसहरूले यहूदीहरूका हात कमजोर तुल्याए । तिनीहरूले निर्माणमा यहूदीहरूलाई डर देखाए ।<verse eid="EZR 4:4"/></para>
<para style="p"><verse number="5" style="v" sid="EZR 4:5"/>यहूदीहरूका योजनालाई निराश तुल्याउन तिनीहरूले सल्लाहकारहरूलाई घुस पनि दिए । तिनीहरूले फारसका राजा कोरेसको शासनकाल र दाराको शासनकालभरि नै यसो गरे ।<verse eid="EZR 4:5"/></para>
<para style="p"><verse number="6" style="v" sid="EZR 4:6"/>तब अहासूरस (अर्तासास्त) को शासनकालको सुरुमा तिनीहरूले यहूदा र यरूशलेमका बासिन्दाहरूको विरुद्धमा एउटा अभियोग-पत्र लेखे ।<verse eid="EZR 4:6"/></para>
<para style="p"><verse number="7" style="v" sid="EZR 4:7"/>अर्तासास्तको शासनकालमा विश्‍लाम, मित्रेता, ताबेल र तिनका सहयोगीहरूले अर्तासास्तलाई लेखे ।उक्‍त चिट्ठी आरमेइक भाषामा लेखियो र अनुवाद गरियो ।<verse eid="EZR 4:7"/></para>
<para style="p"><verse number="8" style="v" sid="EZR 4:8"/>सेनापति रेहूम र सचिव शिम्शैले यरूशलेमको बारेमा अर्तासास्तलाई यसरी चिट्ठी लेखे ।<verse eid="EZR 4:8"/></para>
<para style="p"><verse number="9" style="v" sid="EZR 4:9"/>रेहूम, शिम्शै र तिनीहरूका सहयोगीहरू अर्थात् फारस, एरेक र बेबिलोनका मानिसहरूमाथि अधिकार गर्ने न्यायाधीशहरू र अधिकारीहरू अनि शूशनका मानिसहरू (अर्थात् एलामीहरू) ले एउटा चिट्ठी लेखे,<verse eid="EZR 4:9"/></para>
<para style="p"><verse number="10" style="v" sid="EZR 4:10"/>र महान् अनि प्रसिद्ध अशूरवनिपलले देश निकाला गरेर सामरिया र यूफ्रेटिस नदीपारिको प्रान्तमा बसालेका मानिसहरू पनि तिनीहरूसँगै मिले ।<verse eid="EZR 4:10"/></para>
<para style="p"><verse number="11" style="v" sid="EZR 4:11"/>तिनीहरूले अर्तासास्तलाई पठाएका चिट्ठीको प्रतिलिपी यही हो, “हजुरका सेवकहरू, यूफ्रेटिस नदी पारिको प्रान्तका मानिसहरू यसो लेख्छन्:<verse eid="EZR 4:11"/></para>
<para style="p"><verse number="12" style="v" sid="EZR 4:12"/>हजुरकहाँबाट आएका यहूदीहरू यरूशलेममा एउटा विद्रोही सहर निर्माण गर्न हाम्रो विरुद्ध आएका छन् भन्‍ने कुरो राजालाई जाहेर होस् । तिनीहरूले पर्खालहरू बनाएर सिद्ध्याएका छन्, र जगहरू मर्मत गर्दैछन् ।<verse eid="EZR 4:12"/></para>
<para style="p"><verse number="13" style="v" sid="EZR 4:13"/>यो सहर निर्मण भयो रउक्‍त पर्खाल सम्पन्‍न भयो भने, तिनीहरूले कुनै महसुल र कर तिर्नेछैनन्, तर तिनीहरूले राजाहरूलाई हानि पुर्‍याउनेछन् भन्‍ने कुरो राजाका हजुरीमा जाहेर होस् ।<verse eid="EZR 4:13"/></para>
<para style="p"><verse number="14" style="v" sid="EZR 4:14"/>हामीले दरबारको नून खाएका हुनाले राजालाई कुनै अनादर भएको देख्‍नु हाम्रो लागि निश्‍चय नै उचित हुँदैन । यही कारणले गर्दा हामीले राजालाई जानकारी गराउँदैछौं,<verse eid="EZR 4:14"/></para>
<para style="p"><verse number="15" style="v" sid="EZR 4:15"/>जसले गर्दा हजुरले आफ्ना पिताको अभिलेख खोज्‍न र राजाहरूसाथै प्रान्तहरूलाई हानि गर्ने यो एउटा विद्रोही सहर रहेछ भनी पुष्‍टि गर्न सक्‍नुहुन्‍छ । यसले राजाहरू र प्रान्तहरूलाई धेरै समस्या दिएको छ । पहिले देखि नै यो विद्रोहको केन्द्र बनेको छ । यही कारणले गर्दा यो सहर नष्‍ट पारिएको थियो ।<verse eid="EZR 4:15"/></para>
<para style="p"><verse number="16" style="v" sid="EZR 4:16"/>यो सहर र पर्खाल निर्माण गरियो भने हजुरको लागि यूफ्रेटिस नदीपारिको प्रान्तमा केही बाँकी रहने छैन भनी हामी राजालाई जानकारी गराउँदैछौं ।”<verse eid="EZR 4:16"/></para>
<para style="p"><verse number="17" style="v" sid="EZR 4:17"/>त्यसैले राजाले सामरियामा बस्‍ने रेहूम, शिम्शै र तिनीहरूका सहयोगीहरू अनि यूफ्रेटिस नदीपारिको प्रान्तमा बस्‍ने बाँकी सबैलाई एउटा जवाफ पठाए, “तिमीहरूलाई शान्ति होस् ।<verse eid="EZR 4:17"/></para>
<para style="p"><verse number="18" style="v" sid="EZR 4:18"/>तिमीहरूले पठाएका चिट्ठी अनुवाद गरियो र मेरो सामु पढियो ।<verse eid="EZR 4:18"/></para>
<para style="p"><verse number="19" style="v" sid="EZR 4:19"/>त्यसैले मैले छानविन गर्न आदेश दिएँ, रपहिलौक दिनहरूमा तिनीहरू राजाहरूका विरुद्धमा बागी भएका र विद्रोह गरेका रहेछन् भनी पत्ता लगाइयो ।<verse eid="EZR 4:19"/></para>
<para style="p"><verse number="20" style="v" sid="EZR 4:20"/>शक्तिशाली राजाहरूले यरूशलेममा राज्‍य गरेका रहेछन्, र यूफ्रेटिस नदीपारिको प्रान्तका हरेक कुरामा अधिकार जमाएका रहेछन् । तिनीहरूलाई करहरू र महसुलहरू तिरिएका रहेछन् ।<verse eid="EZR 4:20"/></para>
<para style="p"><verse number="21" style="v" sid="EZR 4:21"/>अब मैले आज्ञा नदिएसम्म यी मानिहरूले यो सहर निर्माण गर्न रोक्‍नुपर्छ भनी एउटा आज्ञा जारी गर्नू ।<verse eid="EZR 4:21"/></para>
<para style="p"><verse number="22" style="v" sid="EZR 4:22"/>यसलाई बेवास्ता नगर्न होसियार हुनु । यस खतरालाई बढ्न दिने र राजकीय हितको बढी क्षति हुन किन दिने ?<verse eid="EZR 4:22"/></para>
<para style="p"><verse number="23" style="v" sid="EZR 4:23"/>जब राजा अर्तासास्तको आदेश रेहूम, शिम्शै र तिनीहरूका सहयोगीहरूका सामु पढियो, तिनीहरू तुरुन्‍तै यरूशलेममा गए, र यहूदीहरूलाई जबरदस्तसाथ निर्माण रोक्‍न लगाए ।<verse eid="EZR 4:23"/></para>
<para style="p"><verse number="24" style="v" sid="EZR 4:24"/>यसरी फारसका राजा दाराको शासनकालको दोस्रो वर्षसम्म यरूशलेममा परमेश्‍वरको मन्दिरको काम रोकियो ।<verse eid="EZR 4:24"/></para>
<chapter eid="EZR 4"/>
<chapter number="5" style="c" sid="EZR 5"/>
<para style="p"><verse number="1" style="v" sid="EZR 5:1"/>तब हाग्गै अगमवक्ता र इद्दोका छोरा जकरिया अगमवक्ताले इस्राएलका परमेश्‍वरको नाउँमा यहूदा र यरूशलेमका यहूदीहरूलाई अगमवाणी बोले ।<verse eid="EZR 5:1"/></para>
<para style="p"><verse number="2" style="v" sid="EZR 5:2"/>शालतिएलका छोरा यरुबाबेल र योसादाकका छोरा येशूअ उठे, र आफ्‍ना सहयोगी अगमवक्ताहरूका साथमा मिलेर यरूशलेममा परमेश्‍वरको मन्दिर बनाउन सुरु गरे ।<verse eid="EZR 5:2"/></para>
<para style="p"><verse number="3" style="v" sid="EZR 5:3"/>तब यूफ्रेटिस नदीपारिको प्रान्तका गभर्नर तत्तनै, शत्तर-बोज्नै र तिनका सहयोगीहरू आए र तिनीहरूलाई सोधे, “यो मन्दिरको निर्माण गर्ने र पर्खालहरू सम्पन्‍न गर्ने आज्ञा तिमीहरूलाई कसले दियो ?”<verse eid="EZR 5:3"/></para>
<para style="p"><verse number="4" style="v" sid="EZR 5:4"/>तिनीहरूले यसो पनि भने, “यो भवनलाई बनाउने मानिसका नाउँहरू के-के हुन् ?”<verse eid="EZR 5:4"/></para>
<para style="p"><verse number="5" style="v" sid="EZR 5:5"/>तर परमेश्‍वरको दृष्‍टि यहूदी धर्म-गुरुहरूमाथि थियो, र तिनीहरूका शत्रुहरूले तिनीहरूलाई रोक्‍न सकेनन् । राजाकहाँ एउटा चिट्ठी पठाउने र त्यसको जवाफमा एउटा आदेश आउने काम नहुन्‍जेलसम्म तिनीहरूलाई कसैले रोकेन ।<verse eid="EZR 5:5"/></para>
<para style="p"><verse number="6" style="v" sid="EZR 5:6"/>यो यूफ्रेटिस नदीपारिको प्रान्तका राज्यपाल तत्तनै, शत्तर-बोज्नै र तिनीहरूका सहयोगीहरूले दारा राजालाई पठाएका चिट्ठीको प्रतिलिपी यही हो ।<verse eid="EZR 5:6"/></para>
<para style="p"><verse number="7" style="v" sid="EZR 5:7"/>तिनीहरूले लेखेर दारा राजालाई पठाएको विवरण यही हो, “हजुरमा अपार शान्ति रहोस् ।<verse eid="EZR 5:7"/></para>
<para style="p"><verse number="8" style="v" sid="EZR 5:8"/>हामी यहूदामा महान् परमेश्‍वरको मन्दिरमा गयौं भन्‍ने कुरा हजुरलाई जाहेर होस् । ठुला-ठुला ढुङ्गाहरूले यो निर्माण हुँदैछ र पर्खालमा काठहरू राखिंदैछन् । यो काम निकै राम्रोसँग गरिएको छ, र तिनीहरूका हातमा राम्ररी अगाडि बढिरहेको छ ।<verse eid="EZR 5:8"/></para>
<para style="p"><verse number="9" style="v" sid="EZR 5:9"/>हामीले धर्म-गुरुहरूलाई सोध्‍यौं, 'यो मन्दिर र यी पर्खालहरू बनाउन तिमीहरूलाई कसले आदेश दियो ?'<verse eid="EZR 5:9"/></para>
<para style="p"><verse number="10" style="v" sid="EZR 5:10"/>कस-कसले तिनीहरूलाई अगुवाइ गरेका रहेछन् भनी हजुरलाई थाहा होस् भनेर हामीले तिनीहरूका नाउँ पनि सोध्‍यौं ।<verse eid="EZR 5:10"/></para>
<para style="p"><verse number="11" style="v" sid="EZR 5:11"/>तिनीहरूले जवाफ दिए र भने, 'हामी स्वर्ग र पृथ्वीका परमेश्‍वरका सेवकहरू हौं, र हामीले यस मन्दिरलाई पुनर्निर्माण गरिरहेका छौं जसलाई धेरै वर्ष पहिले इस्राएलका महान् राजाले निर्माण गरेका र पुरा गरेका थिए ।<verse eid="EZR 5:11"/></para>
<para style="p"><verse number="12" style="v" sid="EZR 5:12"/>तापनि जब हाम्रा पुर्खाहरूले स्वर्गका परमेश्‍वरलाई रिस उठाए, तब उहाँले तिनीहरूलाई बेबिलोनका कल्दी राजा नबूकदनेसरको हातमा सुम्‍पनुभयो जसले यस मन्दिरलाई नष्‍ट पारे र मानिसहरूलाई बेबिलोनमा कैदमा लगे ।<verse eid="EZR 5:12"/></para>
<para style="p"><verse number="13" style="v" sid="EZR 5:13"/>तापनि कोरेस बेबिलोनका राजा बन्‍नुभएको पहिलो वर्षमा कोरेसले परमेश्‍वरको मन्दिर पुनर्निर्माण गर्ने आदेश जारी गर्नुभयो ।<verse eid="EZR 5:13"/></para>
<para style="p"><verse number="14" style="v" sid="EZR 5:14"/>नबूकदनेसरले यरूशलेमको मन्दिरबाट बेबिलोनको मन्दिरमा लगेका परमेश्‍वरको मन्दिरका सुन र चाँदीका वस्तुहरू पनि राजा कोरेसले फिर्ता गरिदिए । आफूले गभर्नर बनाएका शेशबस्सरलाई उहाँले यी थोकहरू दिनुभयो ।<verse eid="EZR 5:14"/></para>
<para style="p"><verse number="15" style="v" sid="EZR 5:15"/>राजाले तिनलाई भन्‍नुभयो, “यी थोकहरू लैजाऊ । जाऊ र ति यरूशलेमको मन्दिरमा राख । त्यहाँ परमेश्‍वरको मन्दिर पुनर्निमाण होस् ।”<verse eid="EZR 5:15"/></para>
<para style="p"><verse number="16" style="v" sid="EZR 5:16"/>तब यिनै शेशबस्सर आए र यरूशलेममा परमेश्‍वरको मन्दिरको जग बसाले । अनि अहिले यो निर्माण हुँदैछ, तर अझै सकिएको छैन ।'<verse eid="EZR 5:16"/></para>
<para style="p"><verse number="17" style="v" sid="EZR 5:17"/>अब राजाको हजुरीमा असल लागेमा, राजा कोरेसले यरूशलेममा परमेश्‍वरको मन्दिर बनाउन आज्ञा दिनुभएको थियो कि थिएन भनी बेबिलोनको अभिलेख संग्रहमा अनुसन्‍धान होस् । त्‍यसपछि राजाबाट हामीलाई आफ्नो निर्णय पठाउने कष्‍ट होस् ।”<verse eid="EZR 5:17"/></para>
<chapter eid="EZR 5"/>
<chapter number="6" style="c" sid="EZR 6"/>
<para style="p"><verse number="1" style="v" sid="EZR 6:1"/>त्यसैले दारा राजाले बेबिलोनको अभिलेख संग्रहमा खोजतलाश गर्ने आज्ञा दिए ।<verse eid="EZR 6:1"/></para>
<para style="p"><verse number="2" style="v" sid="EZR 6:2"/>मादी प्रान्तको एक्बातानको किल्लाबन्दी गरिएको सहरमा एउटा मुट्ठो भेट्टाइयो । त्यसको विवरण यस्तो थियोः<verse eid="EZR 6:2"/></para>
<para style="p"><verse number="3" style="v" sid="EZR 6:3"/>“राजा कोरेसको पहिलो वर्षमा, कोरेसले यरूशलेममा भएको परमेश्‍वरको मन्दिरको बारेमा एउटा आदेश जारी गर्नुभयो, 'बलिदानको स्थानको रूपमा एउटा भवन पुनर्निर्माण गरियोस्, यसका जगहरू बसालिऊन्, यसको उचाइ साठी हात र चौडाइ साठी हात होस्,<verse eid="EZR 6:3"/></para>
<para style="p"><verse number="4" style="v" sid="EZR 6:4"/>चोकमा ठुला ढुङ्गाका छपनी तिन लहर र फल्‍याकका छपनी एक लहर होस्, अनि राजदरबाट यसको खर्च तिरियोस् ।<verse eid="EZR 6:4"/></para>
<para style="p"><verse number="5" style="v" sid="EZR 6:5"/>अब नबूकदनेसरले यरूशलेमको मन्दिरबाट बेबिलोनमा ल्याएका परमेश्‍वरको मन्दिरका सुन र चाँदीका थोकहरू लिएर ल्‍याऊ र तिनलाई यरूशलेमकै मन्दिरमा फिर्ता पठाऊ । तिमीहरूले तिनलाई परमेश्‍वरको मन्दिरमा राख्‍नुपर्छ ।'<verse eid="EZR 6:5"/></para>
<para style="p"><verse number="6" style="v" sid="EZR 6:6"/>अब यूफ्रेटिस नदीपारिकप प्रान्तका गभर्नर तत्तनै, शत्तर-बोज्नै र तिनका सहयोगीहरू अलग बसून् ।<verse eid="EZR 6:6"/></para>
<para style="p"><verse number="7" style="v" sid="EZR 6:7"/>परमेश्‍वरको यस मन्दिरको काममा बाधा नदिनू । गभर्नर र यहूदी धर्म-गुरुहरूले त्यस ठाउँमा परमेश्‍वरको मन्दिर बनाउनेछन् ।<verse eid="EZR 6:7"/></para>
<para style="p"><verse number="8" style="v" sid="EZR 6:8"/>परमेश्‍वरको यस मन्दिर बनाउने यी यहूदी धर्म-गुरुहरूका लागि तिमीहरूले यसो गर्नू भनी म तिमीहरूलाई हुकुम दिंदैछुः तिनीहरूले आफ्नो काम रोक्‍न नपरोस् भनेर यूफ्रेटिस नदी पारिको राजकीय कोषबाट रुपियाँ-पैसा दिनू ।<verse eid="EZR 6:8"/></para>
<para style="p"><verse number="9" style="v" sid="EZR 6:9"/>तिनीहरूलाई आवश्यक हरेक कुरो अर्थात् स्वर्गका परमेश्‍वरको निम्ति होमबलि चढाउन साँढेहरू, भेडाहरू वा थुमाहरू र यरूशलेमका पुजारीहरूको आज्ञामुताबिक अन्‍न, नून, दाखमद्य वा तेल दिनहुँ तिनीहरूलाई नबिर्सी दिनू ।<verse eid="EZR 6:9"/></para>
<para style="p"><verse number="10" style="v" sid="EZR 6:10"/>यसै गर्नू ताकि तिनीहरूले स्वर्गका परमेश्‍वरको निम्ति भेटी ल्याऊन् र म राजा अनि मेरा छोराहरूका निम्ति प्रार्थना गरून् ।<verse eid="EZR 6:10"/></para>
<para style="p"><verse number="11" style="v" sid="EZR 6:11"/>कसैले यस आदेशलाई उल्लङ्घन गर्‍यो भने त्यसको घरबाट एउटा खम्बा उखेलियोस् र त्यसलाई त्यही खम्बामा टाँगियोस् भनी म आज्ञा दिंदैछु ।यो कारणले त्यसपछि त्यसको घरलाई भग्‍नावशेषको थुप्रोमा परिणत गरियोस् ।<verse eid="EZR 6:11"/></para>
<para style="p"><verse number="12" style="v" sid="EZR 6:12"/>त्यस ठाउँमा आफ्नो नाउँ राख्‍नुहुने परमेश्‍वरले यस आदेशलाई बद्लन खोज्ने वा यरूशलेममा परमेश्‍वरको यस मन्दिरलाई नष्‍ट गर्न खोज्ने कुनै पनि राजा वा मानिसलाई पदच्‍यूत गरून् । म दाराले यो आदेश दिंदैछु । मेहनतसाथ यसलाई कार्यान्वयन गरियोस् ।”<verse eid="EZR 6:12"/></para>
<para style="p"><verse number="13" style="v" sid="EZR 6:13"/>तब राजा दाराद्वारा पठाइएको यस आदेशको कारणले यूफ्रेटिस नदीपारिको प्रान्तका गभर्नर तत्तनै, शत्तर-बोज्नै र तिनका सहयोगीहरूले राजा दाराले आज्ञा गरेअनुसार हरेक कुरा गरे ।<verse eid="EZR 6:13"/></para>
<para style="p"><verse number="14" style="v" sid="EZR 6:14"/>यसरी यहूदी धर्म-गुरुहरूले हाग्गै अगमवक्ता र इद्दोका छोरा जकरियाको सुझाव मानेर निर्माण गरे र उन्‍नति गरे । इस्राएलका परमेश्‍वरको आज्ञा र फारसका राजाहरू कोरेस, दारा र अर्तासास्तका आदेशअनुसार तिनीहरूले आफ्‍नो भवन बनाएर सिद्ध्याए ।<verse eid="EZR 6:14"/></para>
<para style="p"><verse number="15" style="v" sid="EZR 6:15"/>राजा दाराको शासनकालको छैटौं वर्षको अदार महिनाको तेस्रो दिनमा मन्दिरको काम पुरा भयो ।<verse eid="EZR 6:15"/></para>
<para style="p"><verse number="16" style="v" sid="EZR 6:16"/>इस्राएलका मानिसहरू, पुजारीहरू र लेवीहरू र निर्वासनबाट फर्केर आएकाहरूले आनन्दसाथ परमेश्‍वरको यस मन्दिरको समर्पण-उत्सव मनाए ।<verse eid="EZR 6:16"/></para>
<para style="p"><verse number="17" style="v" sid="EZR 6:17"/>परमेश्‍वरको मन्दिरको समर्पणको निम्ति तिनीहरूले एक सयवटा साँढे, एक सयवटा भेडा र चार सयवटा थुमा बलि चढाए । इस्राएलका एक-एक कुलको लागि सारा इस्राएलीको लागि पापबलिको रूपमा बाह्रवटा बोका पनि चढाइयो ।<verse eid="EZR 6:17"/></para>
<para style="p"><verse number="18" style="v" sid="EZR 6:18"/>मोशाको पुस्तकमा लेखिएबमोजिम तिनीहरूले पुजारीहरू र लेवीहरूलाई यरूशलेममा परमेश्‍वरको सेवाको लागि तिनीहरूका विभाजनअनुसार नियुक्त पनि गरे ।<verse eid="EZR 6:18"/></para>
<para style="p"><verse number="19" style="v" sid="EZR 6:19"/>यसरी निर्वासनबाट फर्केकाहरूले पहिलो महिनाको चौधौं दिनमा निस्तार-चाड मनाए ।<verse eid="EZR 6:19"/></para>
<para style="p"><verse number="20" style="v" sid="EZR 6:20"/>पुजारीहरू र लेवीहरूले आफूलाई शुद्ध पारे, र आफूलगायत निर्वासनबाट फर्केकाहरू सबैका लागि निस्तारको बलि चढाए ।<verse eid="EZR 6:20"/></para>
<para style="p"><verse number="21" style="v" sid="EZR 6:21"/>निस्तारको मासु खाने इस्राएलका मानिसहरूमा निर्वासनबाट फर्केका र देशका मानिसहरूको अशुद्धताबाट आफूलाई अलग राखेका अनि इस्राएलका परमप्रभु परमेश्‍वरको अनुसरण गरेकाहरू थिए ।<verse eid="EZR 6:21"/></para>
<para style="p"><verse number="22" style="v" sid="EZR 6:22"/>तिनीहरूले सात दिनसम्म हर्षका साथ अखमिरी रोटीको चाड मनाए, किनकि परमप्रभुले तिनीहरूमा आनन्द ल्याउनुभएको थियो, र इस्राएलका परमेश्‍वरको मन्दिर अर्थात् उहाँको घरको काममा तिनीहरूका हात बलियो पार्न अश्शूरका राजाको ह्रदय फर्काइदिनुभएको थियो ।<verse eid="EZR 6:22"/></para>
<chapter eid="EZR 6"/>
<chapter number="7" style="c" sid="EZR 7"/>
<para style="p"><verse number="1" style="v" sid="EZR 7:1"/>यसपछि फारसका राजा अर्तासास्तको शासनकालमा बेबिलोनबाट एज्रा आए । एज्राका पुर्खाहरू यिनै थिएः सरायाह, अजर्याह, हिल्कियाह,<verse eid="EZR 7:1"/></para>
<para style="p"><verse number="2" style="v" sid="EZR 7:2"/>शल्लूम, सादोक, अहीतूब,<verse eid="EZR 7:2"/></para>
<para style="p"><verse number="3" style="v" sid="EZR 7:3"/>अमर्याह, अजर्याह, मरायोत,<verse eid="EZR 7:3"/></para>
<para style="p"><verse number="4" style="v" sid="EZR 7:4"/>जरयाह, उज्‍जी, बुक्‍की,<verse eid="EZR 7:4"/></para>
<para style="p"><verse number="5" style="v" sid="EZR 7:5"/>अबीशू, पीनहास, एलाजार । एलाजार प्रधान पुजारी हारूनका छोरा थिए ।<verse eid="EZR 7:5"/></para>
<para style="p"><verse number="6" style="v" sid="EZR 7:6"/>एज्रा बेबिलोनबाट आए, र इस्राएलका परमप्रभु परमेश्‍वरले दिनुभएका मोशाको व्यवस्थामा तिनी निपुण अध्यापक थिए । परमप्रभुको हात तिनीमाथि भएको हुनाले तिनले मागेका हरेक कुरा राजाले दिए ।<verse eid="EZR 7:6"/></para>
<para style="p"><verse number="7" style="v" sid="EZR 7:7"/>राजा अर्तासास्तको सातौं वर्षमा इस्राएलका केही सन्तानहरू, पुजारीहरू, लेवीहरू, मन्दिरका गायकहरू, द्वारपालहरू र मन्दिरमा सेवा गर्न नियुक्त गरिएकाहरू पनि यरूशलेममा गए ।<verse eid="EZR 7:7"/></para>
<para style="p"><verse number="8" style="v" sid="EZR 7:8"/>तिनी त्‍यही वर्षको पाँचौं महिनामा यरूशलेममा आइपुगे ।<verse eid="EZR 7:8"/></para>
<para style="p"><verse number="9" style="v" sid="EZR 7:9"/>पहिलो महिनाको पहिलो दिनमा तिनी बेबिलोनबाट हिंडेका थिए । परमेश्‍वरको असल हात तिनीमाथि रहेको हुनाले तिनी पाँचौं महिनाको पहिलो दिनमा यरूशलेममा आइपुगे ।<verse eid="EZR 7:9"/></para>
<para style="p"><verse number="10" style="v" sid="EZR 7:10"/>परमप्रभुको व्यवस्थाका विधिहरू र आज्ञाहरू अध्ययन गर्न, पालन गर्न र सिकाउन एज्राले आफ्नो ह्रदय समर्पित गरेका थिए ।<verse eid="EZR 7:10"/></para>
<para style="p"><verse number="11" style="v" sid="EZR 7:11"/>राजा अर्तासास्तले इस्राएलका लागि परमप्रभुका विधिहरू र आज्ञाहरू सिकाउन पुजारी र अध्यापक एज्रालाई दिएको आदेशको प्रतिलिपी यही हो,<verse eid="EZR 7:11"/></para>
<para style="p"><verse number="12" style="v" sid="EZR 7:12"/>“राजाहरूका राजा अर्तासास्तबाट स्वर्गका परमेश्‍वरको व्यवस्थाका अध्यापक पुजारी एज्रालाई,<verse eid="EZR 7:12"/></para>
<para style="p"><verse number="13" style="v" sid="EZR 7:13"/>इस्राएलबाट आएका मेरो राज्यमा भएका कुनै पनि व्‍यक्‍ति आफ्‍ना पुजारी र लेवीहरूका साथमा यरूशलेममा जाने इच्छा गर्छ भने त्यो तिमीसँगै जान सक्छ भनी म हुकुम दिंदैछु।<verse eid="EZR 7:13"/></para>
<para style="p"><verse number="14" style="v" sid="EZR 7:14"/>तिम्रो हातमा भएको परमेश्‍वरको व्यवस्थामुताबिक यहूदा र यरूशलेमको बारेमा सोधखोज गर्न म राजा र मेरा सात जना सल्लाहकारले तिमीलाई पठाएका छौं ।<verse eid="EZR 7:14"/></para>
<para style="p"><verse number="15" style="v" sid="EZR 7:15"/>यरूशलेममा बास गर्नुहुने इस्राएलका परमेश्‍वरलाई तिनीहरूले सित्तैंमा चढाएका चाँदी र सुन लिएर जानू ।<verse eid="EZR 7:15"/></para>
<para style="p"><verse number="16" style="v" sid="EZR 7:16"/>बेबिलोनको प्रदेशभरि तिमीले लैजान सक्‍ने जति चाँदी र सुनसाथै यरूशलेममा आफ्‍ना परमेश्‍वरका मन्दिरको निम्ति मानिसहरू र पुजारीहरूले खुसीसाथ जुन भेटीहरू दिन्छन्, ती पनि तिमीले लैजानू ।<verse eid="EZR 7:16"/></para>
<para style="p"><verse number="17" style="v" sid="EZR 7:17"/>त्यसैले यस रकमले प्रशस्त मात्रामा गोरुहरू, भेडाहरू, थुमाहरू, अन्‍नबलि र अर्घबलि किन्‍नू । यरूशलेममा तिम्रा परमेश्‍वरको मन्दिरको वेदीमा ति चढाउनू ।<verse eid="EZR 7:17"/></para>
<para style="p"><verse number="18" style="v" sid="EZR 7:18"/>तिम्रा परमेश्‍वरलाई खुसी तुल्याउन तिमी र तिम्रा दाजुभाइलाई असल लागेअनुसार बाँकी चाँदी र सुनको प्रयोग गर्नू ।<verse eid="EZR 7:18"/></para>
<para style="p"><verse number="19" style="v" sid="EZR 7:19"/>तिमीलाई सित्तैंमा दिइएका चिजहरू यरूशलेममा तिम्रा परमेश्‍वरको मन्दिरको सेवाको लागि उहाँको सामु राख्‍नू ।<verse eid="EZR 7:19"/></para>
<para style="p"><verse number="20" style="v" sid="EZR 7:20"/>तिम्रा परमेश्‍वरको मन्दिरको लागि आवश्यक कुनै पनि थोक किन्‍नलाई मेरो कोषबाट पैसा लिनू ।<verse eid="EZR 7:20"/></para>
<para style="p"><verse number="21" style="v" sid="EZR 7:21"/>म अर्तासास्तले यूफ्रेटिस नदीपारिको प्रान्तमा भएका सबै कोषाध्यक्ष यो आदेश दिन्छु, कि एज्राले तिमीहरूबाट मागेका कुनै पनि थोक प्रचुर मात्रामा दिनू,<verse eid="EZR 7:21"/></para>
<para style="p"><verse number="22" style="v" sid="EZR 7:22"/>अर्थात् एक सय तोडा चाँदी, एक सय कोर गहुँ, एक सय बाथ दाखमद्य, एक सय बाथ तेल र नूनचाहिं असिमित रूपमा दिनू ।<verse eid="EZR 7:22"/></para>
<para style="p"><verse number="23" style="v" sid="EZR 7:23"/>स्वर्गका परमेश्‍वरबाट आउने कुनै पनि आज्ञा आउँछ भने उहाँको मन्दिरको लागि भक्तिसहित पुरा गर्नू । किनकि म र मेरा छोराहरूको राज्यमाथि उहाँको क्रोध पर्न किन दिनू?<verse eid="EZR 7:23"/></para>
<para style="p"><verse number="24" style="v" sid="EZR 7:24"/>पुजारीहरू, लेवीहरू, गायकहरू, द्वारपालहरू वा मन्दिरको सेवामा नियुक्त गरिएका मानिसहरू र परमेश्‍वरको मन्दिरका सेवकहरूमा तिमीहरूले कुनै महसुल वा कर नलगाउनु भनेर हामीले तिनीहरूलाई जानकारी गराउँदैछौं ।<verse eid="EZR 7:24"/></para>
<para style="p"><verse number="25" style="v" sid="EZR 7:25"/>एज्रा, तिमीलाई परमेश्‍वरले दिनुभएको बुद्धिले तिमीले यूफ्रेटिस नदीपारिको प्रान्तमा भएका सबै मानिसको न्याय गर्न र तिम्रो परमेश्‍वरको व्यवस्था जान्‍ने सबैको सेवा गर्न न्यायकर्ताहरू र अधिकारीहरू नियुक्त गर्नू । व्यवस्था नजान्‍नेहरूलाई पनि तिमीले सिकाउनुपर्छ ।<verse eid="EZR 7:25"/></para>
<para style="p"><verse number="26" style="v" sid="EZR 7:26"/>परमेश्‍वरको व्यवस्था वा राजाको व्यवस्थालाई पूर्ण रूपमा पालन नगर्ने जोकसैलाई मृत्युदण्ड, देश निकाला, तिनीहरूका थोकहरू जफत वा कैद गरेर दण्ड दिनू ।<verse eid="EZR 7:26"/></para>
<para style="p"><verse number="27" style="v" sid="EZR 7:27"/>हाम्रा पुर्खाहरूका परमप्रभु परमेश्‍वरको स्तुति होस् जसले यरूशलेममा भएको परमप्रभुको मन्दिरको महिमा गर्न राजाको ह्रदयमा यी सबै कुरा हाल्‍नुभयो,<verse eid="EZR 7:27"/></para>
<para style="p"><verse number="28" style="v" sid="EZR 7:28"/>अनि राजा, तिनका सल्लाहाकारहरू र तिनका सबै शक्तिशाली अधिकारीहरूका सामु मलाई उहाँको करारको विश्‍वास्‍तता देखाउनुभयो । म परमप्रभु मेरा परमेश्‍वरको हातद्वारा बलियो बनाइएको छु, र मैले आफूसित जानलाई इस्राएलका अगुवाहरूलाई भेला गरें ।<verse eid="EZR 7:28"/></para>
<chapter eid="EZR 7"/>
<chapter number="8" style="c" sid="EZR 8"/>
<para style="p"><verse number="1" style="v" sid="EZR 8:1"/>राजा अर्तासास्तको शासनकालमा बेबिलोनबाट मसितै आएका परिवारका अगुवाहरू यिनै हुन्:<verse eid="EZR 8:1"/></para>
<para style="p"><verse number="2" style="v" sid="EZR 8:2"/>पीनहासका परिवारका– गेर्शोम । ईतामारका परिवारका– दानिएल । दाऊदका परिवारका– शकन्‍याहका छोरा हत्तूश,<verse eid="EZR 8:2"/></para>
<para style="p"><verse number="3" style="v" sid="EZR 8:3"/>परोशका परिवारका– जकरिया र तिनीसँग दर्ता भएका १५० पुरुष जसको विवरण तिनको वंशावलीमा लेखिएको छ ।<verse eid="EZR 8:3"/></para>
<para style="p"><verse number="4" style="v" sid="EZR 8:4"/>पहत-मोआबका परिवारका– जरयाहका छोरा एल्‍यहोएनै र तिनीसँग २०० पुरुष थिए ।<verse eid="EZR 8:4"/></para>
<para style="p"><verse number="5" style="v" sid="EZR 8:5"/>जत्तूका परिवारका– बेन यहासेल र तिनीसँग ३०० पुरुष थिए ।<verse eid="EZR 8:5"/></para>
<para style="p"><verse number="6" style="v" sid="EZR 8:6"/>आदीनका परिवारका– जोनाथनका छोरा एबेद र तिनीसँग ५० पुरुष थिए ।<verse eid="EZR 8:6"/></para>
<para style="p"><verse number="7" style="v" sid="EZR 8:7"/>एलामका परिवारका– अतल्‍याहका छोरा यशयाह र तिनीसँग ७० पुरुष थिए ।<verse eid="EZR 8:7"/></para>
<para style="p"><verse number="8" style="v" sid="EZR 8:8"/>शपत्‍याहका परिवारका– मिखाएलका छोरा जबदियाह र तिनीसँग ८० पुरुष थिए ।<verse eid="EZR 8:8"/></para>
<para style="p"><verse number="9" style="v" sid="EZR 8:9"/>योआबका परिवारका– यहीएलका छोरा ओबदिया र तिनीसँग २१८ पुरुष थिए ।<verse eid="EZR 8:9"/></para>
<para style="p"><verse number="10" style="v" sid="EZR 8:10"/>बानीका परिवारका– योसिपियाका छोरा शलोमीत र तिनीसँग १६० पुरुष थिए ।<verse eid="EZR 8:10"/></para>
<para style="p"><verse number="11" style="v" sid="EZR 8:11"/>बेबैका परिवारका– बेबैका छोरा जकरिया, र तिनीसँग २८ पुरुष थिए ।<verse eid="EZR 8:11"/></para>
<para style="p"><verse number="12" style="v" sid="EZR 8:12"/>अज्‍गादका परिवारका– हक्‍कातानका छोरा योहानान र तिनीसँग ११० पुरुष थिए ।<verse eid="EZR 8:12"/></para>
<para style="p"><verse number="13" style="v" sid="EZR 8:13"/>अदोनीकामका परिवारका– पछि आएका एलीपेलेत, यीएल र शमायाह, र तिनीहरूसँग ६० पुरुष थिए ।<verse eid="EZR 8:13"/></para>
<para style="p"><verse number="14" style="v" sid="EZR 8:14"/>बिग्‍वैको परिवारका– उत्तै र जक्‍कूर, र तिनीहरूसँग ७० पुरुष थिए ।<verse eid="EZR 8:14"/></para>
<para style="p"><verse number="15" style="v" sid="EZR 8:15"/>मैले यात्रुहरूलाई अहावातिर बग्‍ने नहरमा जम्मा गरें, र हामीले त्यहाँ तिन दिनसम्म छाउनी हाल्‍यौं । मैले मानिसहरू र पुजारीहरूको जाँच गरें तर त्यहाँ लेवीका सन्तानहरू कोही पनि पाइनँ ।<verse eid="EZR 8:15"/></para>
<para style="p"><verse number="16" style="v" sid="EZR 8:16"/>त्यसैले एलीएजर, अरीएल, शमायाह, एल्‍नातान, यारीब र एल्‍नातान र नातान, जकरिया र मशुल्‍लाम जो अगुवाहरू थिए, अनि योयारीब र एल्‍नातान जो शिक्षकहरू थिए, तिनीहरूलाई मैले बोलाएँ ।<verse eid="EZR 8:16"/></para>
<para style="p"><verse number="17" style="v" sid="EZR 8:17"/>त्यसपछि मैले तिनीहरूलाई कासिपियाका अगुवा इद्दोकहाँ पठाएँ । इद्दो र तिनका आफन्तहरू, कासिपियामा बसिरहेका मन्दिरका सेवकहरूकहाँ गएर हामीकहाँ परमेश्‍वरको मन्दिरका लागि सेवकहरू पठाइदिनुहोस् भनी तिनीहरूलाई भन्‍न लगाएँ ।<verse eid="EZR 8:17"/></para>
<para style="p"><verse number="18" style="v" sid="EZR 8:18"/>त्यसैले हाम्रा परमेश्‍वरको भलो गर्ने हातद्वारा तिनीहरूले बुद्धिमान् मानिस शरेबियाहलाई हामीकहाँ पठाइदिए । तिनी इस्राएलका छोरा लेवीका छोरा महलीका परिवारका थिए । तिनी अठार छोरा र दाजुभाइसँगै आए ।<verse eid="EZR 8:18"/></para>
<para style="p"><verse number="19" style="v" sid="EZR 8:19"/>तिनीसँगै हशब्याह पनि आए । त्यहाँ मरारीका छोराहरूमध्येका एक अर्थात् यशयाह र तिनका दाजुभाइ र तिनीहरूका छोराहरू गरी जम्मा बिस जना पुरुष थिए ।<verse eid="EZR 8:19"/></para>
<para style="p"><verse number="20" style="v" sid="EZR 8:20"/>दाऊद र तिनका अधिकारीहरूले लेवीहरूलाई सहायता गर्न मन्दिरमा सेवा गर्ने यस्ता सेवकहरूको नियुक्त गरेका, २२० जना त्यस्ता मानिसहरूको पनि नाउँ दर्ता गरिए ।<verse eid="EZR 8:20"/></para>
<para style="p"><verse number="21" style="v" sid="EZR 8:21"/>त्यसपछि परमप्रभुको सामु आफैलाई विनम्र तुल्याउन, र हामी, हाम्रा बालबच्‍चा अनि हाम्रा सबै सम्पत्तिको लागि सोझो मार्गको खोजी गर्न मैले अहावा नहरमा उपवासको घोषणा गरें ।<verse eid="EZR 8:21"/></para>
<para style="p"><verse number="22" style="v" sid="EZR 8:22"/>बाटोमा शत्रुहरूबाट हाम्रो रक्षा गर्नका लागि राजासँग सेना वा घोडचढीहरू माग्‍न म लजाएँ किनकि हामीले राजालाई भनेका थियौं, 'हाम्रा परमेश्‍वरको खोजी गर्ने सबैमाथि सदाको लागि उहाँको हात रहेको हुन्छ, तर उहाँलाई त्याग्‍नेहरू सबैमाथि उहाँको शक्ति र क्रोध पर्छ ।'<verse eid="EZR 8:22"/></para>
<para style="p"><verse number="23" style="v" sid="EZR 8:23"/>त्यसैले यस विषयमा हामीले उपवास बस्‍यौं, र परमेश्‍वरको खोजी गर्‍यौं, अनि हामीले उहाँलाई बिन्ती चढायौं ।<verse eid="EZR 8:23"/></para>
<para style="p"><verse number="24" style="v" sid="EZR 8:24"/>त्यसपछि मैले पुजारीय अधिकारीहरूबाट बाह्र जना मानिस छानें: शरेबियाह र जशब्याह अनि तिनीहरूका दस जना दाजुभाइ थिए ।<verse eid="EZR 8:24"/></para>
<para style="p"><verse number="25" style="v" sid="EZR 8:25"/>राजा, तिनका सल्लाहकारहरू र अधिकारीहरू अनि सारा इस्राएलीले परमेश्‍वरको मन्दिरको लागि सित्तैंमा दिएका चाँदी, सुन, चिजहरू र भेटीहरू मैले तिनीहरूका निम्ति तौलें ।<verse eid="EZR 8:25"/></para>
<para style="p"><verse number="26" style="v" sid="EZR 8:26"/>मैले तिनीहरूका हातमा बाइस हजार किलो चाँदी, चौतिस सय किलो चाँदीका वस्तुहरू, चौतिस सय किलोग्राम सुन,<verse eid="EZR 8:26"/></para>
<para style="p"><verse number="27" style="v" sid="EZR 8:27"/>आठ किलो सुनका बाटाहरू र सुनजस्तै बहुमूल्य काँसाका दुईवटा भाँडा दिएँ ।<verse eid="EZR 8:27"/></para>
<para style="p"><verse number="28" style="v" sid="EZR 8:28"/>तब मैले तिनीहरूलाई भनें, “तिमीहरू र यी वस्तुहरू परमप्रभुका निम्ति समर्पण गरिएका छन् । चाँदी र सुन तिमीहरूका पुर्खाहरूका परमप्रभु परमेश्‍वरको निम्ति स्वेच्छिक भेटी हुन् ।<verse eid="EZR 8:28"/></para>
<para style="p"><verse number="29" style="v" sid="EZR 8:29"/>यरूशलेममा परमेश्‍वरको मन्दिरका कोठाहरूमा भएका पुजारीका अधिकारीहरू, लेवीहरू र परिवारका अगुवाहरूको सामु यी जोखेर नदिएसम्म तिमीहरूले यिनको रेखदेख गरी सुरक्षित राख्‍नू ।”<verse eid="EZR 8:29"/></para>
<para style="p"><verse number="30" style="v" sid="EZR 8:30"/>यरूशलेममा हाम्रा परमेश्‍वरको मन्दिरमा लैजानलाई तौलिएका ति चाँदी, सुन र वस्तुहरू पुजारीहरू र लेवीहरूले जिम्‍मा लिएर राखे ।<verse eid="EZR 8:30"/></para>
<para style="p"><verse number="31" style="v" sid="EZR 8:31"/>पहिलो महिनाको बाह्रौं दिनमा हामी अहावा नहरबाट यरूशलेम प्रस्थान गर्‍यौं । हामीमाथि हाम्रा परमेश्‍वरको हात थियो । उहाँले हामीलाई शत्रु र बाटोमा लुकेर बसेका लुटेराहरूको हातबाट सुरक्षा दिनुभयो ।<verse eid="EZR 8:31"/></para>
<para style="p"><verse number="32" style="v" sid="EZR 8:32"/>यसरी हामी यरूशलेम प्रवेश गर्‍यौं, र त्यहाँ तिन दिन बस्यौं।<verse eid="EZR 8:32"/></para>
<para style="p"><verse number="33" style="v" sid="EZR 8:33"/>तब चौथो दिनमा चाँदी, सुन र वस्तुहरू तौलेर हाम्रा परमेश्‍वरको घरमा उरियाह पुजारीका छोरा मरेमोत र तिनको साथमा भएका पीनहासका छोरा एलाजार, यशूअका छोरा योजाबाद, लेवी बिन्‍नूईका छोरा नोअदिया हातमा जिम्मा लगाइयो ।<verse eid="EZR 8:33"/></para>
<para style="p"><verse number="34" style="v" sid="EZR 8:34"/>हरेक कुराको सङ्ख्या र तौल जाँच गरियो । त्यस बेला सबै कुराको तौल लेखेर राखियो ।<verse eid="EZR 8:34"/></para>
<para style="p"><verse number="35" style="v" sid="EZR 8:35"/>निर्वासन अर्थात् कैदबाट फर्केर आएकाहरूले इस्राएलका परमेश्‍वरको निम्ति होमबलिहरू चढाए । तिनीहरूले सारा इस्राएलीका निम्ति बाह्रवटा साँढे, पापबलिको रूपमा छयानब्बेवटा भेडा, सतहत्तरवटा थुमा र बाह्रवटा बोका चढाए । यी सबै परमप्रभुका निम्ति होमबलि थिए ।<verse eid="EZR 8:35"/></para>
<para style="p"><verse number="36" style="v" sid="EZR 8:36"/>तब तिनीहरूले यूफ्रेटिस नदीपारिको प्रान्तमा बस्‍ने राजाका उच्‍च अधिकारीहरू र गभर्नरहरूलाई राजाको आदेश दिए, अनि तिनीहरूले मानिसहरू र परमेश्‍वरको मन्दिरलाई मदत गरे ।<verse eid="EZR 8:36"/></para>
<chapter eid="EZR 8"/>
<chapter number="9" style="c" sid="EZR 9"/>
<para style="p"><verse number="1" style="v" sid="EZR 9:1"/>जब यी कुराहरू भए तब अधिकारीहरू मकहाँ आए र भने, “इस्राएलका मानिसहरू, पुजारीहरू र लेवीहरूले अन्य देशमा बस्‍ने जातिहरू अर्थात् कनानी, हित्ती, परिज्‍जी, यबूसी, अम्मोनी, मोआबी, मिश्री र एमोरीहरू अनि तिनीहरूका घिनलाग्दा कुराहरूदेखि आफैलाई अलग गरेका छैनन् ।<verse eid="EZR 9:1"/></para>
<para style="p"><verse number="2" style="v" sid="EZR 9:2"/>किनकि तिनीहरूले उनीहरूका केही छोराछोरीसित विहेवा गरेका छन् र अरू देशका जातिहरूसित पवित्र जातिलाई मिसाएका छन्, अनि अधिकारीहरू र अगुवाहरूले नै पहिले यस्तो अविश्‍वासको काम गरेका छन् ।”<verse eid="EZR 9:2"/></para>
<para style="p"><verse number="3" style="v" sid="EZR 9:3"/>जब मैले यो सुनें तब मैले मेरो लुगा र खास्टो च्यातें अनि मेरो शिरको कपाल र दाह्री उखेलें र दुःखित भई बसें ।<verse eid="EZR 9:3"/></para>
<para style="p"><verse number="4" style="v" sid="EZR 9:4"/>साँझको बलिदान चढाउने समयसम्म नै म बसिरहँदा यस अविश्‍वासयोग्य कामको बारेमा इस्राएलका परमेश्‍वरको वचनदेखि डराउने सबै जना मकहाँ भेला भए ।<verse eid="EZR 9:4"/></para>
<para style="p"><verse number="5" style="v" sid="EZR 9:5"/>तर साँझको बलिदानको समयमा आफ्‍नो च्यातिएकै लुगा र खास्टोमा विनम्र भएकै अवस्थामा म उठें, र घुँडा टेकें अनि परमप्रभु मेरा परमेश्‍वर हुनुभएतिर आफ्ना हात फैलाएँ ।<verse eid="EZR 9:5"/></para>
<para style="p"><verse number="6" style="v" sid="EZR 9:6"/>मैले भने, “हे मेरा परमेश्‍वर, मेरो अनुहार तपाईंकहाँ उठाउन म लज्‍जित र अयोग्‍य भएको छु, किनकि हाम्रा अपराध हाम्रा शिरमाथि पुगेका छन्, र हाम्रा दोष स्वर्गसम्मै पुगेका छन् ।<verse eid="EZR 9:6"/></para>
<para style="p"><verse number="7" style="v" sid="EZR 9:7"/>हाम्रा पुर्खाहरूको समयदेखि अहिलेसम्म हामी ठुलो दोषमा छौं । हाम्रा अपराधहरूको कारणले हामी, हाम्रा राजाहरू, हाम्रा पुजारीहरूलाई यस संसारका राजाहरूका हातमा, तरवारको धारमा, निर्वासनमा, लुट र बेइज्‍जतको लागि सुम्पिदियो जस्तो आज हामी छौं ।<verse eid="EZR 9:7"/></para>
<para style="p"><verse number="8" style="v" sid="EZR 9:8"/>तरै पनि अब परमप्रभु हाम्रा परमेश्‍वरले केही जीवित रहेकाहरूलाई हामीकहाँ दिएर र आफ्नो पवित्रस्थानमा सुरक्षित ठाउँ दिएर हामीलाई छोटो समयको लागि भए पनि कृपा देखाउनुभएको छ । हाम्रा आँखा खोल्न र हाम्रो दासत्वमा हामीलाई थोरै राहत दिन परमेश्‍वरले यसो गर्नुभयो ।<verse eid="EZR 9:8"/></para>
<para style="p"><verse number="9" style="v" sid="EZR 9:9"/>हामी दासहरू हौं, तर हाम्रा परमेश्‍वरले हामीलाई बिर्सनुभएको छैन, तर हामीसम्म करारको विश्‍वासनीयता फैलाउनुभएको छ । हामीले हाम्रा परमेश्‍वरको मन्दिर पुनर्निर्माण गर्न सकौं र यसका भग्‍नावशेषहरूलाई उठाउन सकौं भनेर हामीलाई नयाँ शक्ति प्रदान गर्न उहाँले फारसका राजाको दृष्‍टिमा यसो गर्नुभएको छ । उहाँले हामीलाई यहूदा र यरूशलेममा सुरक्षाको पर्खाल दिनलाई उहाँले यसो गर्नुभयो ।<verse eid="EZR 9:9"/></para>
<para style="p"><verse number="10" style="v" sid="EZR 9:10"/>तर अब हे हाम्रा परमेश्‍वर, यसपछि हामी के भन्‍न सक्‍छौं र ? हामीले तपाईंका आज्ञाहरू भुलेका छौं ।<verse eid="EZR 9:10"/></para>
<para style="p"><verse number="11" style="v" sid="EZR 9:11"/>ती आज्ञाहरू जुन तपाईंले आफ्ना सेवक अगमवक्ताहरूलाई तपाईंले भनेर दिनुभयो, “तिमीहरू जुन देश अधिकार गर्न लाग्दैछौ, त्यो अशुद्ध देश हो । त्यस देशका जातिहरूका घिनलाग्दा कुराहरूले यो देश दूषित भएको छ । तिनीहरूले यसको एउटा कुनादेखि अर्को कुनासम्म अशुद्धताले भरेका छन् ।<verse eid="EZR 9:11"/></para>
<para style="p"><verse number="12" style="v" sid="EZR 9:12"/>त्यसैले अब आफ्ना छोरीहरू तिनीहरूका छोराहरूलाई नदिनू । तिनीहरूका छोरीहरू आफ्‍ना छोराहरूका लागि नलिनू, र तिनीहरूका जारी शान्ति र भलाइको खोजी नगर्नू, जसको कारणले तिमीहरू बलिया हुनेछौ, र त्यस देशका असल थोकहरूको उपभोग गर्नेछौ अनि तिमीहरूले आफ्ना छोराछोरीका लागि सदाको लागि यो देश अधिकार गर्नेछौ ।”<verse eid="EZR 9:12"/></para>
<para style="p"><verse number="13" style="v" sid="EZR 9:13"/>तापनि हाम्रो दुष्‍ट अभ्यास र हाम्रो ठुलो दोषको कारणले हामीमाथि हरेक कुरा आइपरे पनि तपाईं हाम्रा परमेश्‍वरले हामीलाई हाम्रा अपराधअनुसार कम दण्ड दिनुभएको छ र हामीलाई बाँचेकाहरू छाड्नुभएको छ,<verse eid="EZR 9:13"/></para>
<para style="p"><verse number="14" style="v" sid="EZR 9:14"/>हामीले फेरि तपाईंका आज्ञाहरू भङ्ग गर्न र यी घिनलाग्दा जातिहरूसित मिश्रित विवाह गर्न हुन्‍छ र ? के तपाईं क्रोधित भएर कोही पनि नरहने गरी हामीलाई निमिट्‍यान्‍न पार्नुहुन्‍न र ?<verse eid="EZR 9:14"/></para>
<para style="p"><verse number="15" style="v" sid="EZR 9:15"/>हे इस्राएलका परमप्रभु परमेश्‍वर, तपाईं धर्मी हुनुहुन्छ, किनकि आजको दिनसम्म हामी केही बाँचेकाहरू अझै छौं । हाम्रो दोषको कारणले कोही पनि तपाईंको सामु खडा हुन नसक्‍ने भए तापनि हामी हाम्रा दोषमा तपाईंको सामु छौं ।<verse eid="EZR 9:15"/></para>
<chapter eid="EZR 9"/>
<chapter number="10" style="c" sid="EZR 10"/>
<para style="p"><verse number="1" style="v" sid="EZR 10:1"/>एज्राले प्रार्थना गर्दा र पाप स्वीकार गर्द तिनी रोए र परमेश्‍वरको मन्दिरको सामु घोप्टो परे । इस्राएली पुरुष, स्‍त्री र बालबलिकाको एउटा ठुलो भेला तिनीकहाँ जम्मा भए किनकि मानिसहरू धुरुधुरु रुँदै थिए ।<verse eid="EZR 10:1"/></para>
<para style="p"><verse number="2" style="v" sid="EZR 10:2"/>एलामका परिवारका यहीएलका छोरा शकन्याहले एज्रालाई भने, “हामी हाम्रा परमेश्‍वरप्रति अविश्‍वासी भएका छौं, र हामीले अन्य देशका विदेशी स्‍त्रीहरूसित विवाह गरेका छौं । तर यसको बाबजुत पनि इस्राएलको लागि अझै आशा छ ।<verse eid="EZR 10:2"/></para>
<para style="p"><verse number="3" style="v" sid="EZR 10:3"/>त्यसैले अब प्रभुका निर्देशनहरू र हाम्रा परमेश्‍वरका आज्ञाहरूदेखि डराउनेहरूका निर्देशनहरूअनुसार सबै स्‍त्री र तिनीहरूका छोराछोरीलाई पठाउन हाम्रा परमेश्‍वरसित करार बाँधौं, र यो काम व्यवस्थाअनुसार गरियोस् ।<verse eid="EZR 10:3"/></para>
<para style="p"><verse number="4" style="v" sid="EZR 10:4"/>उठ्नुहोस्, किनकि यो काम तपाईंले गर्नुपर्ने हुन्छ र हामी तपाईंसित छौं । बलियो हुनुहोस् र यो काम गर्नुहोस् ।”<verse eid="EZR 10:4"/></para>
<para style="p"><verse number="5" style="v" sid="EZR 10:5"/>त्यसैले एज्रा उठे, र पुजारीका अधिकारीहरू, लेवीहरू र सारा इस्राएलीहरूलाई यसरी नै प्रतिज्ञा गर्न लगाए । तिनीहरू सबैले गम्भीर शपथ खाए ।<verse eid="EZR 10:5"/></para>
<para style="p"><verse number="6" style="v" sid="EZR 10:6"/>तब एज्रा परमप्रभुको मन्‍दिरको सामुबाट उठेर एल्यासीबका छोरा येहोहानानको कोठामा गए । तिनले कुनै रोटी खाएनन्, न त पानी पिए किनकि तिनी निर्वासनबाट फर्केकाहरूको विश्‍वासत्यागको लागि शोक गर्दै थिए ।<verse eid="EZR 10:6"/></para>
<para style="p"><verse number="7" style="v" sid="EZR 10:7"/>तिनीहरूले निर्वासनबाट फर्केर यहूदा र यरूशलेममा आएर बसेका सबै मानिसलाई यरूशलेममा भेला हुन समाचार पठाए ।<verse eid="EZR 10:7"/></para>
<para style="p"><verse number="8" style="v" sid="EZR 10:8"/>अधिकारीहरू र धर्म-गुरुहरूका निर्देशनमुताबिक तिन दिनमा नआउने कुनै पनि व्यक्तिको सारा सम्पत्ति जफत गरिने र निर्वासनबाट फर्केर आएका मानिसहरूको ठुलो सभाबाट बहिष्कार गरिने भयो ।<verse eid="EZR 10:8"/></para>
<para style="p"><verse number="9" style="v" sid="EZR 10:9"/>त्यसैले यहूदा र बेन्यामीनका सारा मानिस तिन दिनमा यरूशलेममा भेला भए । यो नवौं महिनामा र उक्‍त महिनाको बाह्रौं दिनमा भएको थियो । सारा मानिस परमेश्‍वरको मन्दिरको सामुन्‍ने चोकमा खडा भए, र वचन र वृष्‍टिको कारणले थरथर काँपे ।<verse eid="EZR 10:9"/></para>
<para style="p"><verse number="10" style="v" sid="EZR 10:10"/>पुजारी एज्रा खडा भए र भने, “तिमीहरू आफैले अपराध गरेका छौ । इस्राएलको पापलाई बढाउलाई तिमीहरू विदेशी स्‍त्रीहरूसित बस्यौ ।<verse eid="EZR 10:10"/></para>
<para style="p"><verse number="11" style="v" sid="EZR 10:11"/>तर अब आफ्‍ना पुर्खाहरूका परमप्रभु परमेश्‍वरलाई प्रशंसा देओ, र उहाँको इच्छाअनुसार गर । यस देशका मानिसहरू र विदेशी स्‍त्रीहरूबाट अलग रहो ।”<verse eid="EZR 10:11"/></para>
<para style="p"><verse number="12" style="v" sid="EZR 10:12"/>सारा समुदायले ठुलो सोरमा जवाफ दिए, “तपाईंले भन्‍नुभएझैं हामी गर्नेछौं ।<verse eid="EZR 10:12"/></para>
<para style="p"><verse number="13" style="v" sid="EZR 10:13"/>यद्यपि, मानिसहरू धेरै छन्, र यो पानी पर्ने समय हो । बाहिर खडा हुन हामीसित ताकत छैन, र यो केवल एक वा दुई दिनको काम होइन, किनकि हामीले यस विषयमा घोर अपराध गरेका छौं ।<verse eid="EZR 10:13"/></para>
<para style="p"><verse number="14" style="v" sid="EZR 10:14"/>त्यसैले हाम्रा अधिकारीहरूले सारा समुदायको प्रतिनिधित्व गरून् । हामीबाट हाम्रा परमेश्‍वरको क्रोध नहटेसम्म हाम्रा सहरहरूमा विदेशी स्‍त्रीहरूलाई बस्‍न दिएकाहरू सहरका सबै धर्म-गुरु र सहरका न्यायकर्ताहरूद्वारा तोकिएको समयमा आऊन् ।”<verse eid="EZR 10:14"/></para>
<para style="p"><verse number="15" style="v" sid="EZR 10:15"/>असाहेलका छोरा जोनाथन र तिक्भाका छोरा याजयाहले यसको विरोध गरे, र मशुल्लाम र लेवी सब्बतैले तिनीहरूलाई समर्थन गरे ।<verse eid="EZR 10:15"/></para>
<para style="p"><verse number="16" style="v" sid="EZR 10:16"/>यसैले निर्वासनबाट फर्केर आएकाहरूले सुझावअनुसार गरे । पुजारी एज्राले नाउँ दर्ता भएअनुसार आ-आफ्नो परिवारका अगुवाहरूको छनोट गरे, र तिनीहरूले दसौं महिनाको पहिलो दिनसम्म यस विषयमा जाँच गरे ।<verse eid="EZR 10:16"/></para>
<para style="p"><verse number="17" style="v" sid="EZR 10:17"/>पहिलो महिनाको पहिलो दिनसम्ममा तिनीहरूले कुन-कुन मानिसहरू विदेशी स्‍त्रीहरूसित बसेका थिए भनी पत्ता लगाए ।<verse eid="EZR 10:17"/></para>
<para style="p"><verse number="18" style="v" sid="EZR 10:18"/>विदेशी स्‍त्रीहरूलाई विवाह गर्ने पुजारी परिवारहरूका यिनै हुन्: योसादाकका छोरा येशूअ र तिनका दाजुभाइका: मासेयाह, एलीएजर, यारीब र गदल्‍याह थिए ।<verse eid="EZR 10:18"/></para>
<para style="p"><verse number="19" style="v" sid="EZR 10:19"/>त्यसैले तिनीहरूले आ-आफ्‍ना पत्‍नीहरूलाई त्‍यागिदिने निधो गरे । तिनीहरू दोषी भएका हुनाले तिनीहरूले दोषबलिको रूपमा आफ्‍ना बगालबाट एउटा भेडा पनि ल्‍याए ।<verse eid="EZR 10:19"/></para>
<para style="p"><verse number="20" style="v" sid="EZR 10:20"/>इम्‍मेरका परिवारका: हनानी र जबदियाह ।<verse eid="EZR 10:20"/></para>
<para style="p"><verse number="21" style="v" sid="EZR 10:21"/>हारीमका परिवारका: मासेयाह, एलिया, शमायाह, यहीएल र उज्‍जियाह ।<verse eid="EZR 10:21"/></para>
<para style="p"><verse number="22" style="v" sid="EZR 10:22"/>पशहूरका परिवारका: एल्‍योएनै, मासेयाह, इश्‍माएल, नतनेल, योजाबाद र एलासा ।<verse eid="EZR 10:22"/></para>
<para style="p"><verse number="23" style="v" sid="EZR 10:23"/>लेवीहरूमा: योजाबाद, शिमी, केलायाह अर्थात्‌ कलीता, पतहियाह, यहूदा र एलीएजर ।<verse eid="EZR 10:23"/></para>
<para style="p"><verse number="24" style="v" sid="EZR 10:24"/>गायकहरूमा: एल्‍यासीब । द्वारपालहरूमा: शल्‍लूम, तेलेम र ऊरी ।<verse eid="EZR 10:24"/></para>
<para style="p"><verse number="25" style="v" sid="EZR 10:25"/>अनि अरू इस्राएलीहरूमा- परोशका परिवारका: रम्‍याह, यिज्‍याह, मल्‍कियाह, मियामीन, एलाजार, मल्‍कियाह र बनायाह ।<verse eid="EZR 10:25"/></para>
<para style="p"><verse number="26" style="v" sid="EZR 10:26"/>एलामका परिवारका: मत्तन्‍याह, जकरिया, यहीएल, अब्‍दी, यरेमोत र एलिया ।<verse eid="EZR 10:26"/></para>
<para style="p"><verse number="27" style="v" sid="EZR 10:27"/>जत्तूका परिवारका: एल्‍योएनै, एल्‍यासीब, मत्तन्‍याह, यरेमोत, जाबाद र अजीजा जत्तूका परिवारका: एल्‍योएनै, एल्‍यासीब, मत्तन्‍याह, यरेमोत, जाबाद र अजीजा ।<verse eid="EZR 10:27"/></para>
<para style="p"><verse number="28" style="v" sid="EZR 10:28"/>बेबैका परिवारका: येहोहानान, हनन्‍याह, जब्‍बै र अत्‍लै ।<verse eid="EZR 10:28"/></para>
<para style="p"><verse number="29" style="v" sid="EZR 10:29"/>बानीका परिवारका: मशुल्‍लाम, मल्‍लूक, अदायाह, याशूब, शाल र यरेमोत ।<verse eid="EZR 10:29"/></para>
<para style="p"><verse number="30" style="v" sid="EZR 10:30"/>पहत-मोआबका परिवारका: अदना, केलाल, बनायाह, मासेयाह, मत्तन्‍याह, बजलेल, बिन्‍नूई र मनश्‍शे ।<verse eid="EZR 10:30"/></para>
<para style="p"><verse number="31" style="v" sid="EZR 10:31"/>हारीमका परिवारका: एलीएजर, यिशियाह, मल्‍कियाह, शमायाह, शिमेओन,<verse eid="EZR 10:31"/></para>
<para style="p"><verse number="32" style="v" sid="EZR 10:32"/>बेन्‍यामीन, मल्‍लूक र शमरयाह ।<verse eid="EZR 10:32"/></para>
<para style="p"><verse number="33" style="v" sid="EZR 10:33"/>हाशूमका परिवारका: मत्तनै, मत्तता, जाबाद, एलीपेलेत, येरेमै, मनश्‍शे र शिमी ।<verse eid="EZR 10:33"/></para>
<para style="p"><verse number="34" style="v" sid="EZR 10:34"/>बानीका परिवारका: मादै, अम्राम, ऊएल,<verse eid="EZR 10:34"/></para>
<para style="p"><verse number="35" style="v" sid="EZR 10:35"/>बनायाह, बेदयाह, कलूही,<verse eid="EZR 10:35"/></para>
<para style="p"><verse number="36" style="v" sid="EZR 10:36"/>भन्‍याह, मरेमोत, एल्‍यासीब,<verse eid="EZR 10:36"/></para>
<para style="p"><verse number="37" style="v" sid="EZR 10:37"/>मत्तन्‍याह, मत्तनै र यासू ।<verse eid="EZR 10:37"/></para>
<para style="p"><verse number="38" style="v" sid="EZR 10:38"/>बिन्‍नूईका परिवारका: शिमी,<verse eid="EZR 10:38"/></para>
<para style="p"><verse number="39" style="v" sid="EZR 10:39"/>शेलेम्‍याह, नातान, अदायाह,<verse eid="EZR 10:39"/></para>
<para style="p"><verse number="40" style="v" sid="EZR 10:40"/>मक्‍नादबै, शाशै, शारै,<verse eid="EZR 10:40"/></para>
<para style="p"><verse number="41" style="v" sid="EZR 10:41"/>अज्रेल, शेलेम्‍याह, शमरयाह,<verse eid="EZR 10:41"/></para>
<para style="p"><verse number="42" style="v" sid="EZR 10:42"/>शल्‍लूम, अमर्याह र योसेफ ।<verse eid="EZR 10:42"/></para>
<para style="p"><verse number="43" style="v" sid="EZR 10:43"/>नेबोका परिवारका: यीएल, मत्तित्‍याह, जाबाद, जबीना, यद्दै, योएल, र बनायाह ।<verse eid="EZR 10:43"/></para>
<para style="p"><verse number="44" style="v" sid="EZR 10:44"/>यी सबैले विदेशी स्‍त्रीहरूलाई विवाह गरेका थिए, र तिनीहरूमध्ये कसैले छोराछोरीसमेत जन्माएका थिए ।<verse eid="EZR 10:44"/></para>
<chapter eid="EZR 10"/>
</usx>