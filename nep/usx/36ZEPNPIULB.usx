<?xml version="1.0" encoding="UTF-8"?>
<usx version="3.1">
<book code="ZEP" style="id">- Nepali Unlocked Literal Bible -</book>
<para style="h">सपन्याह</para>
<para style="toc1">सपन्याह</para>
<para style="toc2">सपन्याह</para>
<para style="mt1">सपन्याह</para>
<chapter number="1" style="c" sid="ZEP 1"/>
<para style="p"><verse number="1" style="v" sid="ZEP 1:1"/>अमोनका छोरा, यहूदाका राजा योशियाहको समयमा हिजकियाका जनाति, अमर्याहका पनाति, गदल्याहका नाति, कूशीका छोरा सपन्याहकहाँ आएको परमप्रभुको वचन यही हो ।<verse eid="ZEP 1:1"/></para>
<para style="p"><verse number="2" style="v" sid="ZEP 1:2"/>“म निश्‍चय नै यस पृथ्वीबाट सबै कुरा नाश गर्नेछु,परमप्रभु घोषणा गर्नुहुन्छ ।<verse eid="ZEP 1:2"/></para>
<para style="p"><verse number="3" style="v" sid="ZEP 1:3"/>म मानिस र पशु दुवैलाई सर्वनाश गर्नेछु । आकाशका चराहरू, र समुद्रका माछा, दुष्‍टहरू लगायत ढुङ्गाको रास सबैलाई म नष्‍ट गर्नेछु । किनभने म मानिस जातिलाई पृथ्वीबाट सखाप पार्नेछु, परमप्रभु घोषणा गर्नुहुन्छ ।<verse eid="ZEP 1:3"/></para>
<para style="p"><verse number="4" style="v" sid="ZEP 1:4"/>यहूदा र यरूशलेमका सबै वासिन्दाहरूमाथि म मेरो हात पसार्नेछु । यस ठाउँबाट बालका बाँकी रहेका सबैलाई र पूजाहारीहरुमध्ये मूर्तिपुजकहरूका नामलाई सखाप पार्नेछु,<verse eid="ZEP 1:4"/></para>
<para style="p"><verse number="5" style="v" sid="ZEP 1:5"/>र घरका माथिल्लो भागमा बसेर नक्षत्रहरूको पूजा गर्नेहरू, र ती मानिसहरू जसले परमप्रभुको आराधना गर्छन् र उहाँको शपथ खान्छन् तर आफ्ना राजाको शपथ पनि खान्छन्, तिनीहरूलाई पनि म नाश गर्नेछु ।<verse eid="ZEP 1:5"/></para>
<para style="p"><verse number="6" style="v" sid="ZEP 1:6"/>परमप्रभुलाई पछ्याउन छोडेर उहाँबाट टाढा हुनेहरू, र उहाँको खोजी नगर्ने र उहाँको निर्देशन नखोज्नेहरूलाई पनि म सखाप पार्नेछु ।”<verse eid="ZEP 1:6"/></para>
<para style="p"><verse number="7" style="v" sid="ZEP 1:7"/>परमप्रभु परमेश्‍वरको सामु शान्त रहो, किनभने परमप्रभुको दिन नजिकै छ । परमप्रभुले बलिदान तयार पार्नुभएको छ र आफ्ना पाहुनाहरूलाई अलग्गै राख्‍नुभएको छ ।<verse eid="ZEP 1:7"/></para>
<para style="p"><verse number="8" style="v" sid="ZEP 1:8"/>“परमप्रभुको बलिदानको दिनमा, म राजकुमारहरू र राजाका छोराहरू, र विदेशी पहिरन लगाएका सबैलाई दण्ड दिनेछु ।<verse eid="ZEP 1:8"/></para>
<para style="p"><verse number="9" style="v" sid="ZEP 1:9"/>त्यस दिन सँघारमा खुट्टा नटेक्‍नेहरू सबैलाई, र आफ्ना मालिकका घरलाई हिंसा र छलले भर्ने सबैलाई म दण्ड दिनेछु ।<verse eid="ZEP 1:9"/></para>
<para style="p"><verse number="10" style="v" sid="ZEP 1:10"/>अनि त्यो दिन यस्तो हुनेछ भनेर परमप्रभु घोषणा गर्नुहुन्छ । माछा ढोकाबाट कष्‍टको रुवाबासी, नयाँ टोलबाट विलाप, र पहाडहरूबाट ठुलो धमाकाको आवाज आउनेछ ।<verse eid="ZEP 1:10"/></para>
<para style="p"><verse number="11" style="v" sid="ZEP 1:11"/>ए बजारहरूमा बस्‍नेहरू, रोओ, किनभने सबै व्यापारीहरू तहस-नहस हुनेछन्, र चाँदीका व्यापारीहरू सखाप पारिनेछन् ।<verse eid="ZEP 1:11"/></para>
<para style="p"><verse number="12" style="v" sid="ZEP 1:12"/>त्यस बेला म बत्तीहरू बालेर यरूशलेमको खोजी गर्नेछु र त्यसको मद्यमा प्रसन्‍न भएका र आफ्नो हृदयमा ‘परमप्रभुले असल वा खराब केही पनि गर्नुहुनेछैन’ भनेर भन्‍ने मानिसहरूलाई सजाय दिनेछु ।<verse eid="ZEP 1:12"/></para>
<para style="p"><verse number="13" style="v" sid="ZEP 1:13"/>तिनीहरूका धन-सम्पत्ति लुटिनेछन्, र तिनीहरूका घरहरू त्यागिएर नाश हुनेछन् । तिनीहरूले घर बनाउनेछन् तर त्यहाँ बस्‍नेछैनन् र दाखबारीहरू लगाउनेछन् तर त्यसको मB पिउनेछैनन् ।<verse eid="ZEP 1:13"/></para>
<para style="p"><verse number="14" style="v" sid="ZEP 1:14"/>परमप्रभुको त्यो महान् दिन नजिकै छ, नजिक र चाँडै आउँदै छ । परमप्रभुको दिनको आवाज चिच्याई-चिच्याई रोइरहेको योद्धाको झैँ हुनेछ ।<verse eid="ZEP 1:14"/></para>
<para style="p"><verse number="15" style="v" sid="ZEP 1:15"/>त्यो दिन क्रोधको दिन, संकट र पीडाको दिन, आँधी र विनाशको दिन, अन्धकार र विरक्तको दिन, बादल र घोर अन्धकारको दिन हुनेछ ।<verse eid="ZEP 1:15"/></para>
<para style="p"><verse number="16" style="v" sid="ZEP 1:16"/>त्यो दिन किल्ला भएका शहरहरु र उच्‍च धरहराहरूको विरुद्ध तुरही र चेतावनीको सोरको दिन हुनेछ ।<verse eid="ZEP 1:16"/></para>
<para style="p"><verse number="17" style="v" sid="ZEP 1:17"/>किनभने म मानवजातिमाथि संकट ल्याउनेछु, अनि तिनीहरूले परमप्रभुको विरुद्ध पाप गरेका हुनाले तिनीहरू अन्धा मानिसहरूझैँ हिँड्नेछन् । तिनीहरूको रगत धुलोझैँ र तिनीहरूका भित्री अङ्गहरू लादीझैँ बाहिर फ्याँकिनेछन् ।<verse eid="ZEP 1:17"/></para>
<para style="p"><verse number="18" style="v" sid="ZEP 1:18"/>परमप्रभुको क्रोधको दिनमा न त तिनीहरूको चाँदी न तिनीहरूको सुनले तिनीहरूलाई बचाउन सक्‍नेछ । उहाँको डाहको आगोमा सारा पृथ्वी भस्म हुनेछ, किनभने उहाँले पृथ्वीका सारा वासिन्दाहरूको पूर्ण र भयानक अन्त गर्नुहुनेछ ।”<verse eid="ZEP 1:18"/></para>
<chapter eid="ZEP 1"/>
<chapter number="2" style="c" sid="ZEP 2"/>
<para style="p"><verse number="1" style="v" sid="ZEP 2:1"/>निर्लज्‍ज जाति, एकठ्ठा होओ, जम्मा होओ,<verse eid="ZEP 2:1"/></para>
<para style="p"><verse number="2" style="v" sid="ZEP 2:2"/>आज्ञा लागु हुनुभन्दा अगि र भुसझैँ त्यो दिन बितिजानभन्दा अगि, परमप्रभुको भयङ्कर क्रोध तिमीहरूमाथि आउनअगि, परमप्रभुको क्रोधको दिन तिमीहरूमाथि आउन अघि ।<verse eid="ZEP 2:2"/></para>
<para style="p"><verse number="3" style="v" sid="ZEP 2:3"/>उहाँका आज्ञाहरू पालन गर्ने पृथ्वीका सबै नम्र मानिसहरू, परमप्रभुको खोजी गर । धार्मिकताको खोजी गर, नम्रताको खोजी गर, र सायद परमप्रभुको क्रोधको दिनमा तिमीहरू सुरक्षित हुनेछौ ।<verse eid="ZEP 2:3"/></para>
<para style="p"><verse number="4" style="v" sid="ZEP 2:4"/>किनभने गाजा त्यागिनेछ, र अश्कलोन सर्वनाश हुनेछ । तिनीहरूले मध्यदिनमा नै अश्दोदलाई लखेट्नेछन्, र तिनीहरूले एक्रोनलाई उखेल्नेछन् ।<verse eid="ZEP 2:4"/></para>
<para style="p"><verse number="5" style="v" sid="ZEP 2:5"/>ए सुमुद्रको किनारमा बस्‍ने करेती जाति, तिमीहरूलाई धिक्‍कार । ए पलिश्तीहरूको देश कनान, परमप्रभु तिमीहरूका विरुद्धमा बोल्नुभएको छ । कोही पनि नरहने गरी म तँलाई नाश गर्नेछु ।<verse eid="ZEP 2:5"/></para>
<para style="p"><verse number="6" style="v" sid="ZEP 2:6"/>यसैकारण सामुद्रको किनार गोठालाहरूका निम्ति खर्क र भेडाहरूका निम्ति बस्‍ने ठाउँ हुनेछ ।<verse eid="ZEP 2:6"/></para>
<para style="p"><verse number="7" style="v" sid="ZEP 2:7"/>तटीय क्षेत्र यहूदाका घरानाका बाँकी रहेकाहरूको हुनेछ, जसले आफ्ना बागललाई त्यहाँ चराउनेछन् । तिनीहरूका मानिसहरू साँझमा अश्कलोनका घरहरूमा पल्टिनेछन्, किनभने तिनीहरूका परमप्रभु परमेश्‍वरले तिनीहरूको वास्ता गर्नुहुनेछ र तिनीहरूका सौभाग्य फर्काइदिनुहुनेछ ।<verse eid="ZEP 2:7"/></para>
<para style="p"><verse number="8" style="v" sid="ZEP 2:8"/>“मैले मोआबको उपहास र अम्मोनीहरूको तिरस्कारलाई सुनेको छु, जब तिनीहरूले मेरा मानिसलाई उपहास गरेका थिए र आफ्ना सिमानाहरू तोडेका थिए ।<verse eid="ZEP 2:8"/></para>
<para style="p"><verse number="9" style="v" sid="ZEP 2:9"/>यसैकारण सेनाहरूका परमप्रभु, इस्राएलका परमेश्‍वर यो घोषणा गर्नुहुन्छ, म जीवित रहेझैँ, मोआब सदोमझैँ हुनेछ, र अम्मोनीहरू गमोराझैँ अर्थात् काँडाहरू र नुनको खाडल भएको ठाउँझैँ हुनेछन्, जो सधैँको निम्ति त्यागिएका छन् ।”<verse eid="ZEP 2:9"/></para>
<para style="p"><verse number="10" style="v" sid="ZEP 2:10"/>तिनीहरूको घमण्डको कारण मोआब र अम्मोनलाई यस्तो हुनेछ, किनभने तिनीहरूले सेनाहरूका परमप्रभुका मानिसहरूको उपहास र खिल्ली गरे ।<verse eid="ZEP 2:10"/></para>
<para style="p"><verse number="11" style="v" sid="ZEP 2:11"/>अनि तिनीहरूले परमप्रभुको भय मान्‍नेछन्, किनभने उहाँले पृथ्वीका सबै ईश्‍वरहरूको उपहास गर्नुहुनेछ । सबैले आ-आफ्नो ठाउँबाट, र हरेक समुद्र किनारबाट उहाँको आराधना गर्नेछन् ।<verse eid="ZEP 2:11"/></para>
<para style="p"><verse number="12" style="v" sid="ZEP 2:12"/>ए कूशी, तिमीहरूलाई पनि मेरो तरवारद्धारा प्रहार हुनेछ,<verse eid="ZEP 2:12"/></para>
<para style="p"><verse number="13" style="v" sid="ZEP 2:13"/>र परमेश्‍वरको हातले उत्तरलाई आक्रमण गर्नेछ र अश्शूरलाई सर्वनाश गर्नेछ, अनि निनवे त्यागिएको र सर्वनाश हुनेछ, र मरुभूमिझैँ उजाड हुनेछ ।<verse eid="ZEP 2:13"/></para>
<para style="p"><verse number="14" style="v" sid="ZEP 2:14"/>त्यसपछि सबै पशुका बगाल त्यहाँ पल्टिनेछन्, मरुभूमिको लाटोकोसेरो र कराउने लाटोकोसेरो त्यसका स्तम्भहरूका टुप्पोमा बस्‍नेछन् । झ्यालहरूबाट एउटा पुकाराको गीत सुनिनेछ, ढोका अगाडि भग्‍नावशेष हुनेछ, त्यसका देवदारुका कुँदिएका दलिनहरू प्रकट गरिनेछन् ।<verse eid="ZEP 2:14"/></para>
<para style="p"><verse number="15" style="v" sid="ZEP 2:15"/>यो त्यो उल्लासित सहर हो, जो कुनै भयबिना नै जिउँथ्यो, र आफ्नो हृदयमा भन्थ्यो, “म हुँ, र मेरो बराबर केही छैन ।” त्यो अब पशुहरू बस्‍ने भयानक ठाउँ बनेको । त्यसको नजिकबाट जाने हरेकले त्यसको गिल्ला गर्दै मुक्‍का देखाउँनेछन् ।<verse eid="ZEP 2:15"/></para>
<chapter eid="ZEP 2"/>
<chapter number="3" style="c" sid="ZEP 3"/>
<para style="p"><verse number="1" style="v" sid="ZEP 3:1"/>धिक्‍कार त्यो बागी शहर! त्यो हिंसक शहर अशुद्ध भएको छ ।<verse eid="ZEP 3:1"/></para>
<para style="p"><verse number="2" style="v" sid="ZEP 3:2"/>त्यसले परमेश्‍वरको आवाज सुनेको छैन, न त त्यसले परमप्रभुबाटको सुधारलाई ग्रहण गर्‍यो । त्यसले परमप्रभुमा विश्‍वास गर्दैन र त्यो आफ्नो परमेश्‍वरको समिप जाँदैन ।<verse eid="ZEP 3:2"/></para>
<para style="p"><verse number="3" style="v" sid="ZEP 3:3"/>त्यसको माझमा त्यसका राजकुमारहरू गर्जने सिंहझैँ छन् । त्यसका न्यायकर्ताहरू साँझमा आउने ब्वाँसाहरूझैँ छन् जसले बिहानसम्म खानको निम्ति केही पनि बाँकी राख्दैनन् ।<verse eid="ZEP 3:3"/></para>
<para style="p"><verse number="4" style="v" sid="ZEP 3:4"/>त्यसका अगमवक्ताहरू ढीट र विश्‍वासघाती मानिसहरू हुन् । त्यसका पूजाहारीहरुले पवित्र कुरालाई अशुद्ध बनाएका छन् र व्यवस्थाको विरुद्ध हिंसा गरेका छन् ।<verse eid="ZEP 3:4"/></para>
<para style="p"><verse number="5" style="v" sid="ZEP 3:5"/>त्यसको बिचमा परमप्रभु धार्मिक हुनुहुन्छ । उहाँले कुनै खराबी गर्नुहुन्‍न । हरेक बिहानी उहाँले आफ्नो न्याय प्रदान गर्नुहुन्छ । त्यो प्रकाशमा लुक्‍नेछैन, तर पनि अधर्मीहरूलाई कुनै शर्म छैन ।<verse eid="ZEP 3:5"/></para>
<para style="p"><verse number="6" style="v" sid="ZEP 3:6"/>“मैले जाति-जातिहरूलाई नष्‍ट पारेको छु । तिनीहरूका किल्लाहरू ध्वस्त भएका छन् । मैले तिनीहरूका सडकहरूलाई भग्‍नावशेष बनाइदिएको छु, अनि तीबाट भएर कोही पनि जाँदैनन् । तिनीहरूका शहरहरु नष्‍ट पारिएका छन्, अनि त्यहाँ कोही मानिस बसोबास गर्दैनन् ।<verse eid="ZEP 3:6"/></para>
<para style="p"><verse number="7" style="v" sid="ZEP 3:7"/>मैले भनेँ, ‘निश्‍चय नै तैँले मेरो भय मान्‍नेछस् । मेरो सुधारलाई स्वीकार गर् र मैले तेरो विरुद्धमा गरिदिनेछु भनी योजना गरेझैँ, तँ तेरो घरबाट बहिष्कार हुनेछैनस् ।’ तर तिनीहरू हरेक बिहानीलाई भ्रष्‍ट कामहरुद्धारा सुरुवात गर्न आतुर हुन्छन् ।<verse eid="ZEP 3:7"/></para>
<para style="p"><verse number="8" style="v" sid="ZEP 3:8"/>त्यसैकारण जुन दिनसम्म म शिकारलाई पक्रनको निम्ति उठ्दिनँ, त्यस बेलासम्म मलाई पर्ख, परमप्रभु घोषणा गर्नुहुन्छ । किनकि मेरो निर्णय जाति-जातिहरूलाई एकठ्ठा गर्ने, राज्यहरूलाई जम्मा गर्ने, र तिनीहरूमाथि मेरो क्रोध, मेरो सम्पूर्ण ज्वलन्त क्रोध खन्याउने हो, किनभने मेरो डाहको आगोमा सारा पृथ्वी भस्म हुनेछ ।<verse eid="ZEP 3:8"/></para>
<para style="p"><verse number="9" style="v" sid="ZEP 3:9"/>तर त्यसपछि म मानिसहरूका ओठहरूलाई शुद्ध पार्नेछु, ताकि तिनीहरू सबैले काँधमा काँध मिलाएर परमप्रभुको सेवा गर्नको निम्ति उहाँको नाउँ पुकारून् ।<verse eid="ZEP 3:9"/></para>
<para style="p"><verse number="10" style="v" sid="ZEP 3:10"/>कूशका नदीहरूको पारिबाट मेरो आराधना गर्नेहरू, र तितरबितर भएका मेरा मानिसहरूले मेरो निम्ति बलिदानहरू ल्याउनेछन् ।<verse eid="ZEP 3:10"/></para>
<para style="p"><verse number="11" style="v" sid="ZEP 3:11"/>त्यस दिन तैँले मेरो विरुद्ध गरेका सबै कामहरूको कारण तँ शर्ममा पारिनेछैनस्, किनभने त्यस समयमा तेरो घमण्डको उत्सव मनाउनेहरूलाई तेरो बिचबाट म हटाइदिनेछु, र मेरो पवित्र पर्वतमा अबदेखि उसो तैँले अहङ्कारी भएर काम गर्नेछैनस् ।<verse eid="ZEP 3:11"/></para>
<para style="p"><verse number="12" style="v" sid="ZEP 3:12"/>तर तेरो बिचमा म नम्र र गरीब मानिसहरूलाई छोडिदिनेछु, र तिनीहरूले परमप्रभुको नाउँमा शरण पाउनेछन् ।<verse eid="ZEP 3:12"/></para>
<para style="p"><verse number="13" style="v" sid="ZEP 3:13"/>इस्राएलका बाँकी रहेकाहरूले अब उसो अन्याय गर्नेछैनन् वा झुटो बोल्नेछैनन्, र तिनीहरूको मुखमा छलपूर्ण जिब्रो पाइनेछैन । यसैकारण तिनीहरू खानेछन् र पल्टिनेछन्, र तिनीहरू भयभीत हुनेछैनन् ।”<verse eid="ZEP 3:13"/></para>
<para style="p"><verse number="14" style="v" sid="ZEP 3:14"/>ए सियोनकी छोरी, गा! इस्राएल, उच्‍च सोरमा करा । यरूशलेमकी छोरी आनन्दित हो र आफ्नो सारा हृदयले रमाहट गर् ।<verse eid="ZEP 3:14"/></para>
<para style="p"><verse number="15" style="v" sid="ZEP 3:15"/>परमप्रभुले तेरो दण्ड तँबाट टाढा गरिदिनुभएको छ, तेरा शत्रुहरूलाई धपाइदिनुभएको छ । तेरो बिचमा परमप्रभु इस्राएलका राजा हुनुहुन्छ । अबदेखि उसो तैँले दुष्‍टको भय मान्‍नेछैनस् ।<verse eid="ZEP 3:15"/></para>
<para style="p"><verse number="16" style="v" sid="ZEP 3:16"/>त्यस दिन तिनीहरूले यरूशलेमलाई भन्‍नेछन्, “ए सियोन, नडरा । तेरा हात कमजोर हुन नदे ।<verse eid="ZEP 3:16"/></para>
<para style="p"><verse number="17" style="v" sid="ZEP 3:17"/>परमप्रभु तिमीहरूका परमेश्‍वर तेरो बिचमा हुनुहुन्छ, जो तँलाई बचाउन सामर्थी हुनुहुन्छ । उहाँले तेरो निम्ति आनन्द मनाउनुहुन्छ । उहाँ आफ्नो प्रेममा तँसित शान्त हुनुहुन्छ । उहाँ आनन्दको सोरले तँसित रमाउनुहुनेछ ।<verse eid="ZEP 3:17"/></para>
<para style="p"><verse number="18" style="v" sid="ZEP 3:18"/>नियुक्त गरिएका भोजहरूमा उपस्थित हुन नसकेर शोक गर्नेहरूलाई म भेला गराउनेछु, यसैकारण अबदेखि तँ त्यसको निम्ति शर्ममा पर्नेछैनस् ।<verse eid="ZEP 3:18"/></para>
<para style="p"><verse number="19" style="v" sid="ZEP 3:19"/>हेर्, तँलाई दमन गर्नेहरूसँग म लेखा लिनेछु । त्यसबेला, म लङ्गडालाई बचाउनेछु र बहिष्कृतहरूलाई भेला गराउनेछु । म तिनीहरूलाई मान-सम्मान दिनेछु, र तिनीहरूको शर्मलाई सारा पृथ्वीभरि प्रसिद्धिमा परिणत गरिदिनेछु ।<verse eid="ZEP 3:19"/></para>
<para style="p"><verse number="20" style="v" sid="ZEP 3:20"/>त्यसबेला, म तिमीहरूको नेतृत्व गर्नेछु, र तिमीहरूलाई भेला गराउनेछु । जब म तिमीहरूलाई पुनर्स्थापित गर्नेछु, म पृथ्वीका सारा जातिहरूलाई तिमीहरूको सम्मान र प्रशंसा गर्न लगाउनेछु,” परमप्रभु भन्‍नुहुन्छ ।<verse eid="ZEP 3:20"/></para>
<chapter eid="ZEP 3"/>
</usx>