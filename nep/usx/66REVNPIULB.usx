<?xml version="1.0" encoding="UTF-8"?>
<usx version="3.1">
<book code="REV" style="id">- Nepali Unlocked Literal Bible -</book>
<para style="h">प्रकाश</para>
<para style="toc1">प्रकाश</para>
<para style="toc2">प्रकाश</para>
<para style="mt1">प्रकाश</para>
<chapter number="1" style="c" sid="REV 1"/>
<para style="p"><verse number="1" style="v" sid="REV 1:1"/>परमेश्‍वरले आफ्ना सेवकहरूलाई अब चाँडै हुन आउने कुराहरू प्रकट गर्नुभएको यो येशू ख्रीष्‍टको प्रकाश हो । उहाँले यो कुरा आफ्ना स्वर्गदूत पठाउनुभई उहाँका सेवक यूहन्‍नालाई प्रकट गराउनुभयो ।<verse eid="REV 1:1"/></para>
<para style="p"><verse number="2" style="v" sid="REV 1:2"/>परमेश्‍वरको वचनको सम्बन्धमा आफूले देखेका सबै कुरा र येशू ख्रीष्‍टको बारेमा यूहन्‍नाले गवाही दिएका छन् ।<verse eid="REV 1:2"/></para>
<para style="p"><verse number="3" style="v" sid="REV 1:3"/>अगमवाणीको यो वचन जसले चर्को स्वरमा पढ्छ र जसले सुन्छ र यसमा लेखिएका कुराहरू पालन गर्छ, त्यो मानिस धन्यको हो, किनकि समय नजिक छ ।<verse eid="REV 1:3"/></para>
<para style="p"><verse number="4" style="v" sid="REV 1:4"/>यूहन्‍नाबाट एसियामा भएका सातवटा मण्डलीलाईः जो हुनुहुन्छ, हुनुहुन्थ्यो अनि हुन आउनुहुनेछ उहाँबाट अनुग्रह र शान्ति, र उहाँको सिंहासनका सामु भएका सातवटा आत्मा,<verse eid="REV 1:4"/></para>
<para style="p"><verse number="5" style="v" sid="REV 1:5"/>अनि येशू ख्रीष्‍टबाट, जो विश्‍वासयोग्य गवाही हुनुहुन्छ, मृतकहरूमध्येबाट जीवित पारिनुभएका पहिलो र पृथ्वीका राजाहरूका शासक हुनुहुन्छ; उहाँ जसले हामीलाई प्रेम गर्नुहुन्छ र उहाँको रगतद्वारा हामीलाई हाम्रा पापबाट स्वतन्त्र पार्नुभयो ।<verse eid="REV 1:5"/></para>
<para style="p"><verse number="6" style="v" sid="REV 1:6"/>उहाँले हामीलाई एउटा राज्य बनाउनुभएको छ, अनि उहाँका पिता र परमेश्‍वरका निम्ति पुजारीहरू, जसलाई सदासर्वदा महिमा र शक्‍ति होस् । आमेन ।<verse eid="REV 1:6"/></para>
<para style="p"><verse number="7" style="v" sid="REV 1:7"/>हेर, उहाँ बादलमा आउँदै हुनुहुन्छ । हरेक आँखाले उहाँलाई देख्‍नेछ, उहाँलाई घोच्‍नेहरूले पनि । अनि उहाँको कारण पृथ्वीका सबै कुलले बिलौना गर्नेछन् । यसै होस्, आमेन ।<verse eid="REV 1:7"/></para>
<para style="p"><verse number="8" style="v" sid="REV 1:8"/>सर्वशक्‍तिमान् परमप्रभु परमेश्‍वर भन्‍नुहुन्छ, “अल्फा र ओमेगा म नै हुँ”, “उहाँ जो हुनुहुन्छ, जो हुनुहुन्थ्यो, र जो हुन आउनुहुनेछ ।” [टिपोटः केही संस्करणमा लेखिएको छ] “अल्फा र ओमेगा, सुरु र अन्त म नै हुँ”, परमप्रभु परमेश्‍वर भन्‍नुहुन्छ ।<verse eid="REV 1:8"/></para>
<para style="p"><verse number="9" style="v" sid="REV 1:9"/>म तिमीहरूका दाजु यूहन्‍ना र जसले राज्य र कष्‍टहरूमा धैर्यसाथै सहनशीलता जुन येशूमा थिए, तिमीहरूसँगै परमेश्‍वरको वचन र येशू ख्रीष्‍टको गवाहीका निम्ति पत्मोस भनिने टापुमा थिएँ ।<verse eid="REV 1:9"/></para>
<para style="p"><verse number="10" style="v" sid="REV 1:10"/>प्रभुको दिनमा म आत्मामा थिएँ । मैले मेरो पछाडि चर्को स्वरमा तुरहीको जस्तै एउटा आवाज सुने ।<verse eid="REV 1:10"/></para>
<para style="p"><verse number="11" style="v" sid="REV 1:11"/>“त्यसले भन्यो, ‘तिमीले जे देख्छौ, सो एउटा पुस्तकमा लेख र सातवटा मण्डली अर्थात् एफिसस, स्मुर्ना, पर्गामम, थिआटीरा, सार्डिस, फिलाडेल्फिया र लाउडिकियालाई पठाऊ’ ।”<verse eid="REV 1:11"/></para>
<para style="p"><verse number="12" style="v" sid="REV 1:12"/>कसको आवाज मसँग बोलिरहेको थियो भनी म फर्किएँ र मैले हेर्दा सातवटा सुनका सामदान देखेँ ।<verse eid="REV 1:12"/></para>
<para style="p"><verse number="13" style="v" sid="REV 1:13"/>सामदानहरूका माझमा पाउसम्मै पुग्‍ने लामो पोशाक पहिरिनुभएका र छातीको वरिपरि सुनको पेटी बाँध्‍नुभएका मानिसका पुत्रजस्तै त्यहाँ एक जना हुनुहुन्थ्यो ।<verse eid="REV 1:13"/></para>
<para style="p"><verse number="14" style="v" sid="REV 1:14"/>उहाँको शिर र कपाल ऊन अनि हिउँजस्तै सेता र उहाँका आँखा आगोको ज्वालाजस्तै थिए ।<verse eid="REV 1:14"/></para>
<para style="p"><verse number="15" style="v" sid="REV 1:15"/>उहाँका पाउहरू भट्टीमा चम्किएका काँसाजस्ता थिए र उहाँको सोर उर्लंदो पानीको आवाजजस्तै थियो ।<verse eid="REV 1:15"/></para>
<para style="p"><verse number="16" style="v" sid="REV 1:16"/>उहाँको दाहिने हातमा सातवटा तारा थिए, अनि उहाँको मुखबाट एउटा दुई-धारे धारिलो तरवार निस्किरहेको थियो । उहाँको अनुहार सुर्यको तेजझैँ चम्किरहेको थियो ।<verse eid="REV 1:16"/></para>
<para style="p"><verse number="17" style="v" sid="REV 1:17"/>जब मैले उहाँलाई देखेँ, म मरेतुल्य मानिसजस्तै भएर उहाँको पाउँमा परेँ । उहाँले आफ्नो दाहिने हात ममाथि राख्‍नुभयो र भन्‍नुभयो, “नडराऊ ।” पहिलो र अन्तिम म नै हुँ ।<verse eid="REV 1:17"/></para>
<para style="p"><verse number="18" style="v" sid="REV 1:18"/>म जीवित छु । म मरेको थिएँ, तर हेर, म सदाका निम्ति जीवित रहन्छु, अनि मृत्यु र पातालका साँचाहरू मसित छन् ।<verse eid="REV 1:18"/></para>
<para style="p"><verse number="19" style="v" sid="REV 1:19"/>त्यसकारण, जे अहिले छ, र यसपछि जे हुन आउनेछ तिमीले जे देखेका छौ, सो लेख ।<verse eid="REV 1:19"/></para>
<para style="p"><verse number="20" style="v" sid="REV 1:20"/>मेरो दाहिने हाततिर तिमीले देखेका सातवटा तारा र सातवटा सामदानको बारेमा लुकेको रहस्यको अर्थ सातवटा तारा सातवटा मण्डलीका दुतहरू र सातवटा सामदान सातवटा मण्डली हुन् ।”<verse eid="REV 1:20"/></para>
<chapter eid="REV 1"/>
<chapter number="2" style="c" sid="REV 2"/>
<para style="p"><verse number="1" style="v" sid="REV 2:1"/>“एफिससको मण्डलीका दूतलाई लेखः ‘जसले आफ्नो दाहिने हातमा सातवटा तारा लिनुहुने र जो सातवटा सुनका सामदानहरूका माझमा हिँड्नुहुनेका वचनहरू यिनै हुन् ।<verse eid="REV 2:1"/></para>
<para style="p"><verse number="2" style="v" sid="REV 2:2"/>तिमीले गरेका काम, तिम्रो कडा परिश्रम, तिम्रो धैर्य र सहनशिलता मलाई थाहा छ । तिमीले दुष्‍ट मानिसहरूलाई सहन सक्दैनौ । आफैँलाई प्रेरितहरू भनी दाबी गर्नेहरूलाई तिमीले जाँचिसकेका छौ, तर ती होइनन्, र तिमीले तिनीहरूलाई झुटा भेट्टाएका छौ ।<verse eid="REV 2:2"/></para>
<para style="p"><verse number="3" style="v" sid="REV 2:3"/>मलाई थाहा छ, कि तिमीमा धैर्य सहनशिलता छ, अनि मेरो नाउँको खातिर तिमीले धेरै दुःख भोगेका छौ र पनि थकित भएका छैनौ ।<verse eid="REV 2:3"/></para>
<para style="p"><verse number="4" style="v" sid="REV 2:4"/>तर तिम्रो विरुद्धमा मसँग वास्तविक कुरा छः तिमीले आफ्नो पहिलो प्रेमलाई त्यागेका छौ ।<verse eid="REV 2:4"/></para>
<para style="p"><verse number="5" style="v" sid="REV 2:5"/>यसकारण, तिमी कहाँबाट पतन भयौ सो सम्झ । तिमीले पहिले गरेका कामहरू गर र पश्‍चात्ताप गर । म तिमीकहाँ आउनेछु र तिमीले पश्‍चात्ताप नगरेसम्म म तिम्रो सामदानलाई त्यसको ठाउँबाट हटाइदिनेछु ।<verse eid="REV 2:5"/></para>
<para style="p"><verse number="6" style="v" sid="REV 2:6"/>तर तिमीमा यो छ । निकोलाइटसहरूले गरेका कामलाई तिमीले घृणा गरेका छौ, जसलाई म पनि घृणा गर्छु ।<verse eid="REV 2:6"/></para>
<para style="p"><verse number="7" style="v" sid="REV 2:7"/>मण्डलीहरूलाई आत्माले के भन्‍नुहुन्छ, जसको कान छ त्यसले सुनोस् । जसले जित्छ, त्यसलाई म जीवनको रुखबाट खाने अनुमति दिनेछु जुनचाहिँ परमेश्‍वरको स्वर्गलोक हो’ ।”<verse eid="REV 2:7"/></para>
<para style="p"><verse number="8" style="v" sid="REV 2:8"/>“स्मुर्नाको मण्डलीका दूतलाई लेखः ‘जो सुरु र अन्त्य हुनुहुन्छ यी वचनहरू उहाँका हुन्, जो मर्नुभएको थियो र जो फेरि जीवित हुनुभयो ।<verse eid="REV 2:8"/></para>
<para style="p"><verse number="9" style="v" sid="REV 2:9"/>मलाई तिम्रा कष्‍टहरू र गरिबी थाहा छ, तर तिमी धनी छौ । अनि तिम्रो निन्दा गर्नेहरू जसले आफैलाई यहूदी हुँ भनी दाबी गर्छन्, तर तिनीहरू होइनन्, तिनीहरू त शैतानका सभाघर हुन् ।<verse eid="REV 2:9"/></para>
<para style="p"><verse number="10" style="v" sid="REV 2:10"/>तिमीले भोग्‍नै लागेको कष्‍टको बारेमा नडराऊ । हेर ! शैतानले तिमीहरूमध्ये केहीलाई जाँच्‍नको लागि झ्यालखानामा हाल्न आँटेको छ र दस दिनका निम्ति तिमीले कष्‍ट भोग्‍नेछौ । मृत्युसम्मै विश्‍वासयोग्य होऊ र म तिमीलाई जीवनको मुकुट दिनेछु ।<verse eid="REV 2:10"/></para>
<para style="p"><verse number="11" style="v" sid="REV 2:11"/>आत्माले मण्डलीहरूलाई के भन्दै हुनुहुन्छ, जसको कान छ त्यसले सुनोस् । विजय प्राप्‍त गर्नेलाई दोस्रो मृत्युद्वारा चोट पुर्‍याइनेछैन’ ।”<verse eid="REV 2:11"/></para>
<para style="p"><verse number="12" style="v" sid="REV 2:12"/>“पर्गाममको मण्डलीका दूतलाई लेखः ‘यो वचन दुई-धारे धारिलो तरवार साथमा हुनुहुनेको हो ।<verse eid="REV 2:12"/></para>
<para style="p"><verse number="13" style="v" sid="REV 2:13"/>मलाई थाहा छ तिमी कहाँ बस्छौ, त्यहाँ शैतानको सिंहासन छ । तरै पनि तिमीले मेरो नाउँलाई दह्रो गरी पक्रिरखेका छौ । अनि शैतान बस्‍ने ठाउँमा मारिएका मेरा विश्‍वासयोग्य साक्षी एन्टिपासको समयमा पनि तिमीले ममाथि भएको विश्‍वासलाई इन्कार गरेनौ ।<verse eid="REV 2:13"/></para>
<para style="p"><verse number="14" style="v" sid="REV 2:14"/>तर तिम्रो विरुद्धमा मसित केही कुरा छन्ः तिमीमध्ये कोही-कोहीले इस्राएलका छोराछोरीहरूले मूर्तिलाई बलिदान गरेको खानेकुरा खाऊन् र अनैतिक यौनमा लागून् भन्‍ने हेतुले ठेस लाग्‍ने ढुङ्गा ती छोराछोरीहरूको अगि फ्याँक्‍न लगाउने बालकलाई सिकाउने बालामको शिक्षालाई दह्रो गरी पक्रेका छन् ।<verse eid="REV 2:14"/></para>
<para style="p"><verse number="15" style="v" sid="REV 2:15"/>त्यसै गरी, तिमीहरूमध्ये कोही-कोही निकोलाइटसका शिक्षाहरूलाई दह्रो गरी पक्रनेहरू पनि छन् ।<verse eid="REV 2:15"/></para>
<para style="p"><verse number="16" style="v" sid="REV 2:16"/>त्यसैकारण, पश्‍चात्ताप गर ! यदि पश्‍चात्ताप गरेनौ भने, म तिमीकहाँ चाँडै आउनेछु र तिम्रो विरुद्धमा मेरो मुखको तरवारले युद्ध गर्नेछु ।<verse eid="REV 2:16"/></para>
<para style="p"><verse number="17" style="v" sid="REV 2:17"/>जसको कान छ, त्यसले सुनोस्, आत्माले मण्डलीहरूलाई के भन्दै हुनुहुन्छ । जसले जित्छ, उसलाई म लुकाइएको केही मन्‍न दिनेछु, र पत्थरमा एउटा नयाँ नाउँ लेखिएको सेतो पत्थर म उसलाई दिनेछु, तर त्यो नाउँ पाउनेले बाहेक अरू कसैले पनि जान्दैन’ ।”<verse eid="REV 2:17"/></para>
<para style="p"><verse number="18" style="v" sid="REV 2:18"/>“थिआटीराको मण्डलीका दूतलाई लेखः ‘यी वचनहरू परमेश्‍वरका पुत्रका हुन्, जसका आँखा आगोको ज्वालाजस्ता र पाउ भट्टीमा टल्कने काँसाजस्ता छन् ।<verse eid="REV 2:18"/></para>
<para style="p"><verse number="19" style="v" sid="REV 2:19"/>तिम्रो प्रेम, विश्‍वास, सेवा, तिम्रो धैर्यवान् सहनशिलता र तिमीले गरेका कामहरू मलाई थाहा छ । तिमीले अहिले जे गरेका छौ, त्यो पहिले गरेका कामहरूभन्दा बढी महत्त्‍वका छन् ।<verse eid="REV 2:19"/></para>
<para style="p"><verse number="20" style="v" sid="REV 2:20"/>तर मसँग तिम्रो विरुद्धमा यो कुरा छः जसले आफैँलाई अगमवादिनी भन्‍ने स्‍त्री ईजेबेललाई तिमीले सहेका छौ । त्यसका शिक्षाद्वारा मेरा सेवकहरूलाई अनैतिक पाप गर्न र मूर्तिहरूलाई चढाएका खानेकुरा खान लगाउँछे ।<verse eid="REV 2:20"/></para>
<para style="p"><verse number="21" style="v" sid="REV 2:21"/>मैले त्यसलाई पश्‍चात्ताप गर्ने समय दिएँ, तर त्यसले आफ्नो अनैतिक पापको पश्‍चात्ताप गर्ने इच्छा गरिन ।<verse eid="REV 2:21"/></para>
<para style="p"><verse number="22" style="v" sid="REV 2:22"/>हेर ! म त्यसलाई रोगी-ओछ्यानमा फालिदिनेछु, र त्यससँग व्यभिचार गर्नेहरूलाई त्यसले गरेको कामको निम्ति पश्‍चात्ताप नगरेसम्म ठुलो कष्‍टमा पार्नेछु ।<verse eid="REV 2:22"/></para>
<para style="p"><verse number="23" style="v" sid="REV 2:23"/>म त्यसका छोराछोरीहरूलाई रुढीले मारिदिनेछु, अनि म नै हुँ जसले विचार र हृदयहरूको खोजी गर्दछु भनी सबै मण्डलीले जान्‍नेछन् । म प्रत्येकलाई त्यसको कामअनुसारको प्रतिफल दिनेछु ।<verse eid="REV 2:23"/></para>
<para style="p"><verse number="24" style="v" sid="REV 2:24"/>तर तिमीहरू थिआटीरामा बाँकी रहेकाहरू हरेक जसले यस शिक्षालाई पक्रदैन, र कतिपयले शैतानका गहिरा कुराहरू जान्दैन, तिमीहरूलाई म भन्दछु, कि तिमीहरूमाथि अरू कुनै भार बोकाउनेछैनँ ।<verse eid="REV 2:24"/></para>
<para style="p"><verse number="25" style="v" sid="REV 2:25"/>जस्तोसुकै समयमा पनि म नआउन्जेलसम्म तिमीले यसलाई दरिलोसँग पक्री राख ।<verse eid="REV 2:25"/></para>
<para style="p"><verse number="26" style="v" sid="REV 2:26"/>जसले जित्छ र अन्त्यसम्म मैले गरेका काम जसले गर्छ, उसलाई म जाति-जातिहरूमाथि अधिकार दिनेछु ।<verse eid="REV 2:26"/></para>
<para style="p"><verse number="27" style="v" sid="REV 2:27"/>कुमालेका माटाका भाँडाहरूलाई उसले टुक्रा-टुक्रा पारेजस्तै उसले फलामको छडीले तिनीहरूमाथि शासन गर्नेछ ।<verse eid="REV 2:27"/></para>
<para style="p"><verse number="28" style="v" sid="REV 2:28"/>मैले मेरा पिताबाट प्राप्‍त गरेजस्तै उसलाई म बिहानको तारा दिनेछु ।<verse eid="REV 2:28"/></para>
<para style="p"><verse number="29" style="v" sid="REV 2:29"/>जसको कान छ उसले सुनोस्, आत्माले मण्डलीहरूलाई के भन्दै हुनुहुन्छ’ ।”<verse eid="REV 2:29"/></para>
<chapter eid="REV 2"/>
<chapter number="3" style="c" sid="REV 3"/>
<para style="p"><verse number="1" style="v" sid="REV 3:1"/>“सार्डिसको मण्डलीमा भएका दूतलाई लेखः ‘सातवटा तारा र परमेश्‍वरका सात आत्मा पक्रिनुहुनेका वचनहरू यिनै हुन् । तिमीले गरेका कामहरू मलाई थाहा छ । तिमी जीवित भएको ख्याति भए तापनि तिमी मरेका छौ ।<verse eid="REV 3:1"/></para>
<para style="p"><verse number="2" style="v" sid="REV 3:2"/>उठ र जाग अनि मर्नै लागेका बाँकी रहेका कुराहरूलाई बलियो बनाऊ, तर यो मर्नै लागेको छ, किनकि मैले मेरा परमेश्‍वरको दृष्‍टिमा तिम्रा कामहरू पुरा भएको पाएको छैनँ ।<verse eid="REV 3:2"/></para>
<para style="p"><verse number="3" style="v" sid="REV 3:3"/>त्यसकारण, जुन कुरा तिमीले प्राप्‍त गर्‍यौ र सुन्यौ, सो सम्झ । यसलाई पालन गर अनि पश्‍चात्ताप गर । तर यदि तिमी जागा रहेनौ भने, म तिम्रो विरुद्धमा चोरजस्तै गरी कुन घडी आउनेछु र कुन समयमा आउनेछु भनी तिमीले जान्‍नेछैनौ ।<verse eid="REV 3:3"/></para>
<para style="p"><verse number="4" style="v" sid="REV 3:4"/>तर सार्डिसका मानिसहरूमा केही नाउँहरू छन्, जसले आफ्नो वस्‍त्र फोहोर परेका छैनन् । तिनीहरू सेतो वस्‍त्रमा मसँग हिँड्नेछन्, कारण तिनीहरू योग्यका छन् ।<verse eid="REV 3:4"/></para>
<para style="p"><verse number="5" style="v" sid="REV 3:5"/>जसले जित्छ, उसलाई सेतो वस्‍त्र पहिराइनेछ, र जीवनको पुस्तकबाट म उसको नाउँ कहिल्यै मेटाउनेछैन, अनि म मेरा पिता र उहाँका स्वर्गदूतहरूका सामु उसको नाउँ घोषणा गर्नेछु ।<verse eid="REV 3:5"/></para>
<para style="p"><verse number="6" style="v" sid="REV 3:6"/>आत्माले मण्डलीहरूलाई के भन्दै हुनुहुन्छ, जसको कान छ, उसले सुनोस्’ ।”<verse eid="REV 3:6"/></para>
<para style="p"><verse number="7" style="v" sid="REV 3:7"/>“फिलाडेल्फियामा भएको मण्डलीका दूतलाई लेखः ‘जो सत्य र पवित्र हुनुहुन्छ, यी वचनहरू उहाँका हुन्, उहाँले दाऊदको साँचोलाई पक्रनुभएको छ, उहाँले खोल्नुहुन्छ र कसैले पनि बन्द गर्न सक्दैन, उहाँले बन्द गर्नुहुन्छ र कसैले पनि खोल्न सक्दैन ।<verse eid="REV 3:7"/></para>
<para style="p"><verse number="8" style="v" sid="REV 3:8"/>तिमीले गरेका काम मलाई थाहा छ । हेर, तिम्रो अगि मैले खुला ढोका राखिदिएको छु र त्यसलाई कसैले पनि बन्द गर्न सक्दैन । मलाई थाहा छ, कि तिमीसँग थोरै शक्‍ति छ, तापनि तिमीले मेरा वचन पालन गरेका छौ र मेरो नाउँलाई इन्कार गरेका छैनौ ।<verse eid="REV 3:8"/></para>
<para style="p"><verse number="9" style="v" sid="REV 3:9"/>हेर, जसले आफैँलाई यहूदीहरू हुँ भनी भन्छन् तर तिनीहरू होइनन्, तिनीहरू शैतानको सभाघरकाहरू हुन्, बरु तिनीहरूले झुट बोलिरहेका छन् । म तिनीहरूलाई तिम्रो पाउको अगि आई निहुरेर दण्डवत् गर्न लगाउनेछु, अनि मैले तिमीलाई प्रेम गरेको कुरा तिनीहरूले जान्‍नेछन् ।<verse eid="REV 3:9"/></para>
<para style="p"><verse number="10" style="v" sid="REV 3:10"/>तिमीले मेरो वचन धैर्यसाथ पालन गरेका हुनाले पृथ्वीमा जिउनेहरूको जाँच आउँदा सारा संसारमा आइपर्ने विपत्तिको घडीमा पर्नबाट म पनि तिमीलाई जोगाउनेछु ।<verse eid="REV 3:10"/></para>
<para style="p"><verse number="11" style="v" sid="REV 3:11"/>म चाँडै आउँदै छु । तिमीसँग जे छ त्यसलाई बलियो गरी पक्रिराख ताकि तिम्रो मुकुटलाई कसैले लिएर जान नसकोस् ।<verse eid="REV 3:11"/></para>
<para style="p"><verse number="12" style="v" sid="REV 3:12"/>जसले जित्छ त्यसलाई म मेरा परमेश्‍वरको मन्दिरमा एउटा खाँबो बनाउनेछु र ऊ यसबाट कहिल्यै बाहिर जानेछैन । उसमाथि मेरा परमेश्‍वरको सहरको नाउँ, मेरा परमेश्‍वरको नाउँ (नयाँ यरूशलेम, जुन मेरा परमेश्‍वरबाट स्वर्गदेखि तल ओर्लेर आउँछ), अनि मेरो नयाँ नाउँ म लेखिदिनेछु ।<verse eid="REV 3:12"/></para>
<para style="p"><verse number="13" style="v" sid="REV 3:13"/>मण्डलीहरूलाई आत्माले के भन्दै हुनुहुन्छ, जसको कान छ उसले सुनोस्’ ।”<verse eid="REV 3:13"/></para>
<para style="p"><verse number="14" style="v" sid="REV 3:14"/>“लाउडिकियामा भएको मण्डलीको दूतलाई लेखः परमेश्‍वरका सृष्‍टिमाथिको शासनकर्ता जो भरपर्दो र सत्य साक्षी, ‘यी वचनहरू आमेनका हुन् ।<verse eid="REV 3:14"/></para>
<para style="p"><verse number="15" style="v" sid="REV 3:15"/>मलाई तिम्रा कामहरू थाहा छ, कि तिमी न तातो न चिसो छौ । तिमी कि त तातो वा चिसो भएको म चाहन्थेँ ।<verse eid="REV 3:15"/></para>
<para style="p"><verse number="16" style="v" sid="REV 3:16"/>त्यसैले, तिमी मनतातो, न तातो न चिसो छौ । यसैकारण, मैले तिमीलाई मेरो मुखबाट उकेलिदिन आँटेको छु ।<verse eid="REV 3:16"/></para>
<para style="p"><verse number="17" style="v" sid="REV 3:17"/>किनकि तिमी भन्छौ, ‘म धनी छु र मसित धेरै भौतिक सम्पत्ति छन् र मलाई कुनै थोकको आवश्यक छैन ।’ तर तिमी दुःखित, दयनीय, गरिब, अन्धा र नाङ्गै छौ भनी तिमीलाई थाहा नै छैन ।<verse eid="REV 3:17"/></para>
<para style="p"><verse number="18" style="v" sid="REV 3:18"/>मेरो सल्लाहलाई ध्यान देऊः आगोद्वारा शुद्ध पारिएको सुन मबाट किन ताकि तिमी धनी हुन सक, र तिम्रो नाङ्गोपनको लाज ढाक्‍नलाई चम्किलो सेतो वस्‍त्र लगाऊ र तिम्रो नाङ्गोपनको लाज नदेखियोस्, र आफ्ना आँखामा मलहम लगाऊ ताकि तिमीले देख्‍न सक ।<verse eid="REV 3:18"/></para>
<para style="p"><verse number="19" style="v" sid="REV 3:19"/>मैले प्रेम गर्ने प्रत्येकलाई म तालिम दिन्छु, र तिनीहरू कसरी जिउनुपर्छ सो म तिनीहरूलाई सिकाउँछु । त्यसकारण, पश्‍चात्ताप गर र इमानदार होऊ ।<verse eid="REV 3:19"/></para>
<para style="p"><verse number="20" style="v" sid="REV 3:20"/>हेर, म ढोकामा उभिरहन्छु र ढकढक्याइरहन्छु । यदि कसैले मेरो स्वर सुनेर ढोका खोल्छ भने, म उसको घरभित्र आउनेछु र उसँग खानेछु अनि उसले मसँग खानेछ ।<verse eid="REV 3:20"/></para>
<para style="p"><verse number="21" style="v" sid="REV 3:21"/>जसले जित्छ, उसलाई मेरो सिंहासनमा मसँग बस्‍नलाई अधिकार दिनेछु, जसरी मैले पनि जितेँ र त्यसरी नै म पनि मेरा पितासँग उहाँको सिंहासनमा बसेको छु ।<verse eid="REV 3:21"/></para>
<para style="p"><verse number="22" style="v" sid="REV 3:22"/>मण्डलीहरूलाई आत्माले के भन्दै हुनुहुन्छ, जसको कान छ उसले सुनोस् ।”<verse eid="REV 3:22"/></para>
<chapter eid="REV 3"/>
<chapter number="4" style="c" sid="REV 4"/>
<para style="p"><verse number="1" style="v" sid="REV 4:1"/>यी कुराहरूपछि मैले हेरेँ र स्वर्गमा एउटा ढोका उघ्रिएको मैले देखेँ । मैले सुनेको तुरहीको जस्तो पहिलो आवाजले मलाई भन्यो, “यहाँ माथि आऊ, र यी कुराहरूपछि के हुन आउनेछ म तिमीलाई देखाउनेछु ।”<verse eid="REV 4:1"/></para>
<para style="p"><verse number="2" style="v" sid="REV 4:2"/>एकै छिनमा म आत्मामा थिएँ, र स्वर्गमा एउटा सिंहासन भएको मैले देखेँ, जसमाथि कोही बसिरहनुभएको थियो ।<verse eid="REV 4:2"/></para>
<para style="p"><verse number="3" style="v" sid="REV 4:3"/>त्यसमाथि बस्‍नुहुने स्फटिक र लालमणिजस्तै देखिनुहुन्थ्यो । सिंहासनको वरिपरि इन्द्रेणी थियो । त्यो इन्द्रेणी मोती जस्तो चम्किलो देखिन्थ्यो ।<verse eid="REV 4:3"/></para>
<para style="p"><verse number="4" style="v" sid="REV 4:4"/>त्यस सिंहासनको वरिपरि चौबिसवटा सिंहासन थिए, र चौबिस जना एल्डर तिनीहरूका शिरमा सुनका मुकुटहरू लगाएका र सेतो वस्‍त्र पहिरिएर बसेका थिए ।<verse eid="REV 4:4"/></para>
<para style="p"><verse number="5" style="v" sid="REV 4:5"/>सिंहासनबाट बिजुलीको चमक र गर्जनहरू आए, र चट्याङसँगै नष्‍ट भए । सिंहासनको अगाडि सातवटा बत्ती बलिरहेका थिए । ती बत्तीहरूचाहिँ परमेश्‍वरका सात आत्मा थिए ।<verse eid="REV 4:5"/></para>
<para style="p"><verse number="6" style="v" sid="REV 4:6"/>सिंहासनको अगि स्फटिकजस्तै देखिने काँचको समुद्र थियो । सिंहासनको बिचमा र सिंहासनवरिपरि, अगाडि र पछाडि आँखैआँखाले भरिएका चार जीवित प्राणी थिए ।<verse eid="REV 4:6"/></para>
<para style="p"><verse number="7" style="v" sid="REV 4:7"/>पहिलो जीवित प्राणी सिंहजस्तो थियो, दोस्रो जीवित प्राणी बाछोजस्तो थियो, तेस्रो जीवित प्राणीको अनुहार मानिसको जस्तो थियो र चौथो जीवित प्राणी उडिरहेको चिलजस्तो थियो ।<verse eid="REV 4:7"/></para>
<para style="p"><verse number="8" style="v" sid="REV 4:8"/>चारै जीवित प्राणीमध्ये हरेकका ६-६ वटा पखेटा थिए; तल र माथि आँखैआँखाले भरिएका थिए । दिनरात तिनीहरूले “पवित्र, पवित्र, पवित्र, सर्वशक्‍तिमान् परमप्रभु परमेश्‍वर जो हुनुहुन्थ्यो, र हुनुहुन्छ, र हुन आउनुहुनेछ” भनी रहन्थे ।<verse eid="REV 4:8"/></para>
<para style="p"><verse number="9" style="v" sid="REV 4:9"/>जब ती जीवित प्राणीहरूले सिंहासनमाथि विराजमान हुनुहुने र सदासर्वदा जीवित रहनुहुनेलाई महिमा, आदर र धन्यवाद दिए,<verse eid="REV 4:9"/></para>
<para style="p"><verse number="10" style="v" sid="REV 4:10"/>चौबिस जना एल्डरले निहुरेर सिंहासनमा विराजमान हुनुहुनेका अगाडि दण्डवत् गरे । तिनीहरूले सदासर्वदा जीवित हुनुहुनेलाई दण्डवत् गरे, र सिंहासनको अगाडि आ-आफ्ना मुकुट राख्दै यसो भने,<verse eid="REV 4:10"/></para>
<para style="p"><verse number="11" style="v" sid="REV 4:11"/>“हाम्रा परमप्रभु र परमेश्‍वर, तपाईं महिमा, आदर र शक्‍ति ग्रहण गर्न योग्यका हुनुहुन्छ । किनकि तपाईंले सबै थोक सृष्‍टि गर्नुभयो, र तपाईंकै इच्छाद्वारा तिनीहरू अस्तित्वमा आए र सृष्‍टि भए ।”<verse eid="REV 4:11"/></para>
<chapter eid="REV 4"/>
<chapter number="5" style="c" sid="REV 5"/>
<para style="p"><verse number="1" style="v" sid="REV 5:1"/>तब सिंहासनमा विराजमान हुनुहुनेको दाहिने हाततिर सातवटा छाप लगाएर यसलाई बन्द गरिएको अगाडि र पछाडि लेखिएको एउटा चर्मपत्रको मुट्ठो मैले देखेँ ।<verse eid="REV 5:1"/></para>
<para style="p"><verse number="2" style="v" sid="REV 5:2"/>“यस मुट्ठोलाई खोल्न र यसका छापहरूलाई तोड्न को योग्यको छ ?” भनी एक जना शक्‍तिशाली स्वर्गदूतले चर्को सोरमा घोषणा गरेको मैले देखेँ ।<verse eid="REV 5:2"/></para>
<para style="p"><verse number="3" style="v" sid="REV 5:3"/>स्वर्गमा वा यस पृथ्वीमा वा यस पृथ्वीमुनि भएका कसैले पनि यस मुट्ठोलाई खोल्न वा यसलाई पढ्न सकेन ।<verse eid="REV 5:3"/></para>
<para style="p"><verse number="4" style="v" sid="REV 5:4"/>म दुःखित भएर रोएँ, किनकि यस मुट्ठोलाई खोल्न र पढ्न योग्यको कोही पनि भेट्टाइएन ।<verse eid="REV 5:4"/></para>
<para style="p"><verse number="5" style="v" sid="REV 5:5"/>तर ती एल्डरहरूमध्येका एक जनाले मलाई भने, “नरोऊ । हेर ! यहूदाको कुलको सिँह, दाऊदको मुलले विजय प्राप्‍त गर्नुभएको छ । त्यो मुट्ठो र त्यसका सातवटा छाप खोल्न उहाँ योग्यका हुनुहुन्छ ।”<verse eid="REV 5:5"/></para>
<para style="p"><verse number="6" style="v" sid="REV 5:6"/>मैले सिंहासन र चारवटा जीवित प्राणी र एल्डरहरूका बिचमा मारिएको जस्तो देखिनुहुने एउटा थुमालाई उभिरहेको देखेँ । उहाँका सातवटा सिङ र सातवटा आँखा थिए । यी सारा संसारभरि पठाइएका परमेश्‍वरका सात आत्मा हुन् ।<verse eid="REV 5:6"/></para>
<para style="p"><verse number="7" style="v" sid="REV 5:7"/>उहाँ जानुभयो र सिंहासनमा बसिरहनुहुनेको दाहिने हातबाट त्यस मुट्ठोलाई समात्‍नुभयो ।<verse eid="REV 5:7"/></para>
<para style="p"><verse number="8" style="v" sid="REV 5:8"/>जब उहाँले त्यो मुट्ठोलाई लिनुभयो, ती चारवटा जीवित प्राणी र चौबिस जना एल्डर उहाँको अगाडि घोप्टो परे । तिनीहरू हरेकसँग वीणा र धूपले भरिएका सुनका धुपौराहरू थियो, जुन विश्‍वासीहरूका प्रार्थना हुन् ।<verse eid="REV 5:8"/></para>
<para style="p"><verse number="9" style="v" sid="REV 5:9"/>तिनीहरूले एउटा नयाँ गीत गाएः “तपाईं त्यो मुट्ठोलाई लिन र त्यसका छापहरूलाई खोल्न योग्यका हुनुहुन्छ । किनकि तपाईं मारिनुभयो, र तपाईंको रगतले हरेक जाति, भाषा, मानिस र राष्‍ट्रलाई तपाईंले परमेश्‍वरका निम्ति किन्‍नुभयो ।<verse eid="REV 5:9"/></para>
<para style="p"><verse number="10" style="v" sid="REV 5:10"/>परमेश्‍वरको सेवा गर्न तपाईंले तिनीहरूलाई राज्य र पुजारीहरू बनाउनुभयो, र तिनीहरूले पृथ्वीमा राज्य गर्नेछन् ।”<verse eid="REV 5:10"/></para>
<para style="p"><verse number="11" style="v" sid="REV 5:11"/>तब मैले हेरेँ र सिंहासन, जीवित प्राणीहरू र एल्डरहरूका वरिपरि धेरै स्वर्गदूतका आवाजलाई सुनेँ । तिनीहरूको पुरा सङ्ख्या दसौँ हजार र हजारै हजार थियो ।<verse eid="REV 5:11"/></para>
<para style="p"><verse number="12" style="v" sid="REV 5:12"/>तिनीहरूले चर्को सोरमा यसो भने, “शक्‍ति, धन, बुद्धि, बल, आदर, महिमा र प्रशंसा प्राप्‍त गर्न मारिनुभएका थुमा योग्यका हुनुहुन्छ ।”<verse eid="REV 5:12"/></para>
<para style="p"><verse number="13" style="v" sid="REV 5:13"/>स्वर्गमा, पृथ्वीमा, पृथ्वीमुनि र समुद्रमुनि सृष्‍टि गरिएका हरेक थोकले यसो भनेको मैले सुनेँ, “उहाँ जो सिंहासनमा विराजमान हुनुहुने र थुमालाई, प्रशंसा, आदर, महिमा र राज्य गर्ने शक्‍ति सदासर्वदा होस् ।”<verse eid="REV 5:13"/></para>
<para style="p"><verse number="14" style="v" sid="REV 5:14"/>ती चारैवटा जीवित प्राणीले भने, “आमेन ।” र एल्डरहरू आफैँ घोप्टो परेर आराधना गरे । [टिपोटः पुरानो संस्करणमा यसरी लेखिएको छ] चौबिस एल्डर आफैँ घोप्टो परेर सदासर्वदा रहिरहनुहुनेलाई आराधना गरे ।<verse eid="REV 5:14"/></para>
<chapter eid="REV 5"/>
<chapter number="6" style="c" sid="REV 6"/>
<para style="p"><verse number="1" style="v" sid="REV 6:1"/>जब थुमाले सातवटा छापमध्ये एउटालाई खोल्‍नुभएको मैले देखेँ, अनि ती चार जीवित प्राणीमध्ये एक जनाले गर्जनको आवज जस्तोमा “आऊ” भनेको मैले सुनेँ ।<verse eid="REV 6:1"/></para>
<para style="p"><verse number="2" style="v" sid="REV 6:2"/>मैले हेरेँ र त्यहाँ एउटा सेतो घोडा थियो । त्यसमाथि चढ्नेले एउटा वाण समातेका थिए र उनलाई एउटा मुकुट दिइयो । अनि जित्‍नेले जस्तै गरी उनी विजयी गर्नलाई आए ।<verse eid="REV 6:2"/></para>
<para style="p"><verse number="3" style="v" sid="REV 6:3"/>जब थुमाले दोस्रो छापलाई खोल्‍नुभयो, तब मैले त्यो दोस्रो जीवित प्राणीले “आऊ” भनिरहेको सुनेँ ।<verse eid="REV 6:3"/></para>
<para style="p"><verse number="4" style="v" sid="REV 6:4"/>तब अर्को अग्‍निमय रातो घोडा निस्केर आयो । त्यसमा सवार गर्नेलाई पृथ्वीबाट शान्ति लिएर जानलाई अनुमति दिइएको थियो । त्यसकारण, ती मानिसहरूले एक-अर्कालाई मार्नेछन् । यी घोडसवारलाई एउटा ठुलो तरवार दिइएको थियो ।<verse eid="REV 6:4"/></para>
<para style="p"><verse number="5" style="v" sid="REV 6:5"/>जब थुमाले तेस्रो छापलाई खोल्‍नुभयो, तब तेस्रो जीवित प्राणीले “आऊ” भनेको मैले सुनेँ । मैले एउटा कालो घोडालाई देखेँ, र यसका घोडसवारले उनको हातमा एकजोर तराजुलाई समाइरहेका थिए ।<verse eid="REV 6:5"/></para>
<para style="p"><verse number="6" style="v" sid="REV 6:6"/>मैले चार जीवित प्राणीका बिचमा एउटा आवाज जस्तो देखिनेले भनेको कुरा सुने, “एक दिनको ज्यालामा एक किलो गहूँ र एक दिनको ज्यालामा तिन किलो जौ । तर तेल र दाखमद्यलाई नष्‍ट नगर्नू ।”<verse eid="REV 6:6"/></para>
<para style="p"><verse number="7" style="v" sid="REV 6:7"/>जब थुमाले चौथो छापलाई खोल्‍नुभयो, तब मैले चौथो जीवित प्राणीले “आऊ” भनेको सोरलाई सुनेँ ।<verse eid="REV 6:7"/></para>
<para style="p"><verse number="8" style="v" sid="REV 6:8"/>तब मैले पहेँलो घोडालाई देखेँ । यसको घोडसवारको नाउँ मृत्यु थियो, र पातालले त्यसलाई पछ्याइरहेको थियो । अनि तिनीहरूलाई पृथ्वीको एक-चौथाइ भागमाथि तरवारले मार्न, अनिकाल र रोगहरूमाथि, र पृथ्वीका जङ्गली जनावरलाई मार्न अधिकार दिइएको थियो ।<verse eid="REV 6:8"/></para>
<para style="p"><verse number="9" style="v" sid="REV 6:9"/>जब थुमाले पाँचौ छापलाई खोल्‍नुभयो, तब वेदीको मुनि परमेश्‍वरको वचन र तिनीहरूको गवाहीका खातिर मारिएका आत्माहरूलाई मैले देखेँ ।<verse eid="REV 6:9"/></para>
<para style="p"><verse number="10" style="v" sid="REV 6:10"/>तिनीहरूले चर्को सोरमा कराए, “सबैमाथिका शासक, पवित्र र साँचो, कहिलेसम्म तपाईंले हाम्रो रगतको बदला लिनुहुन्‍न र पृथ्वीमा बाँचिरहेकाहरूको न्याय गर्नुहुन्‍न ?”<verse eid="REV 6:10"/></para>
<para style="p"><verse number="11" style="v" sid="REV 6:11"/>तब तिनीहरू हरेकलाई एउटा सेतो वस्‍त्र दिइयो, अनि तिनीहरूका सहकर्मी सेवकहरू र तिनीहरूका दाजुभाइहरू र दिदी-बहिनीहरू तिनीहरूजस्तै जो मारिएर सङ्ख्यामा पूर्ण नभएसम्म तिनीहरूलाई पर्खनू भनियो ।<verse eid="REV 6:11"/></para>
<para style="p"><verse number="12" style="v" sid="REV 6:12"/>जब थुमाले छैटौँ छापलाई खोल्‍नुभयो, तब त्यहाँ एउटा ठुलो भूकम्प गएको मैले देखेँ । सूर्य भाङग्राको कपडाजस्तै कालो र चन्द्रमा पुरा रगतजस्तै बन्यो ।<verse eid="REV 6:12"/></para>
<para style="p"><verse number="13" style="v" sid="REV 6:13"/>जसरी अञ्‍जीरको रुखलाई आँधीबेहरीले हल्लाउँदा नपाकेका फलहरू झरेजस्तै स्वर्गमा भएका ताराहरू पृथ्वीमा खसे ।<verse eid="REV 6:13"/></para>
<para style="p"><verse number="14" style="v" sid="REV 6:14"/>आकाश चर्मपत्रको मुट्ठोजस्तै बेरिएर लोप भयो, जुनचाहिँ बटारिएको थियो । हरेक पहाड र टापु त्यसको ठाउँदेखि हटेर गए ।<verse eid="REV 6:14"/></para>
<para style="p"><verse number="15" style="v" sid="REV 6:15"/>तब पृथ्वीका राजाहरू र महत्त्‍वपूर्ण मानिसहरू अनि जनसाधारणहरू, धनी, शक्‍तिशाली, अनि दास र स्वतन्‍त्र हरेक व्यक्‍ति पहाडका चट्टानहरूका बिचमा र गुफाहरूमा लुके ।<verse eid="REV 6:15"/></para>
<para style="p"><verse number="16" style="v" sid="REV 6:16"/>तिनीहरूले पर्वत र चट्टानहरूलाई भने, “हामीमा खस ! सिंहासनमा विराजमान हुनुहुनेको मुहारबाट र थुमाको क्रोधबाट हामीलाई लुकाऊ ।<verse eid="REV 6:16"/></para>
<para style="p"><verse number="17" style="v" sid="REV 6:17"/>किनकि तिनीहरूको क्रोधको महान् दिन आएको छ र त्यहाँ को उभिन सक्छ र ? ।”<verse eid="REV 6:17"/></para>
<chapter eid="REV 6"/>
<chapter number="7" style="c" sid="REV 7"/>
<para style="p"><verse number="1" style="v" sid="REV 7:1"/>त्यसपछि पृथ्वीका चारै कुनामा चार जना स्वर्गदूत उभिइरहेका मैले देखेँ जसले पृथ्वीको चारैतिर भएका बतासलाई बलियोसँग पक्रिरहेका थिए । त्यसैले, पृथ्वी, समुद्र वा कुनै पनि रुखको विरुद्धमा कुनै पनि बतास नचलोस् ।<verse eid="REV 7:1"/></para>
<para style="p"><verse number="2" style="v" sid="REV 7:2"/>जीवित परमेश्‍वरको छाप लिएर अर्को स्वर्गदूत पूर्वबाट माथि आउँदै गरेको मैले देखेँ, जसले पृथ्वी र समुद्रलाई हानि गर्ने अनुमति पाएका चार स्वर्गदूतलाई ठुलो सोरले चिच्‍च्‍याउँदै यसो भने,<verse eid="REV 7:2"/></para>
<para style="p"><verse number="3" style="v" sid="REV 7:3"/>“हाम्रा परमेश्‍वरका सेवकहरूका निधारमा हामीले मोहोर नलगाउञ्‍जेलसम्म पृथ्‍वी, समुद्र वा रुखहरूलाई हानि नगर ।”<verse eid="REV 7:3"/></para>
<para style="p"><verse number="4" style="v" sid="REV 7:4"/>मैले छाप लगाइएका एक लाख चवालिस हजारको सङ्ख्या सुनेँ, जो इस्राएलका मानिसको हरेक कुलबाट छाप लगाइएका थिएः<verse eid="REV 7:4"/></para>
<para style="p"><verse number="5" style="v" sid="REV 7:5"/>यहूदाको कुलबाट बाह्र हजारलाई, रूबेनको कुलबट बाह्र हजारलाई, गादको कुलबाट बाह्र हजारलाई छाप लगाइएको थियो,<verse eid="REV 7:5"/></para>
<para style="p"><verse number="6" style="v" sid="REV 7:6"/>आशेरको कुलबाट बाह्र हजारलाई, नप्‍तालीको कुलबाट बाह्र हजारलाई र मनश्शेको कुलबाट बाह्र हजारलाई छाप लगाइएको थियो ।<verse eid="REV 7:6"/></para>
<para style="p"><verse number="7" style="v" sid="REV 7:7"/>शिमियोनको कुलबाट बाह्र हजारलाई, लेवीको कुलबाट बाह्र हजारलाई, इस्‍साखारको कुलबाट बाह्र हजारलाई,<verse eid="REV 7:7"/></para>
<para style="p"><verse number="8" style="v" sid="REV 7:8"/>जबूलूनको कुलबाट बाह्र हजारलाई, योसेफको कुलबाट बाह्र हजारलाई र बेन्यामीनको कुलबाट बाह्र हजारलाई छाप लगाइएको थियो ।<verse eid="REV 7:8"/></para>
<para style="p"><verse number="9" style="v" sid="REV 7:9"/>यी कुराहरूपछि मैले हेरेँ, र हरेक जाति, कुल, मानिस र भाषाका कसैले पनि गन्‍न नसक्‍ने एउटा ठुलो भिड सेतो पोशाक लगाएर र आ-आफ्ना हातमा खजुरका हाँगा लिई सिंहासन अगाडि र थुमाका सामु उभिरहेका थिए ।<verse eid="REV 7:9"/></para>
<para style="p"><verse number="10" style="v" sid="REV 7:10"/>अनि तिनीहरूले ठुलो सोरमा बोलाइराखेका थिएः “मुक्त्ति सिंहासनमा विराजमान हुनुहुने हाम्रा परमेश्‍वर र थुमाको हो ।”<verse eid="REV 7:10"/></para>
<para style="p"><verse number="11" style="v" sid="REV 7:11"/>अनि सबै स्वर्गदूत चार जीवित प्राणी, एल्डरहरूका वरिपरि र सिंहासनका वरिपरि उभिए र तिनीहरू आफैँ लम्पसार परेर सिंहासनको अगि आफ्‍नो अनुहार झुकाए । तिनीहरूले यसो भन्दै परमेश्‍वरको आराधना गरे,<verse eid="REV 7:11"/></para>
<para style="p"><verse number="12" style="v" sid="REV 7:12"/>“आमेन । हाम्रा परमेश्‍वरलाई प्रशंसा, महिमा, बुद्धि, धन्यवाद, आदर, शक्‍ति र बल सदासर्वदा भइरहोस् । आमेन ।”<verse eid="REV 7:12"/></para>
<para style="p"><verse number="13" style="v" sid="REV 7:13"/>त्यसपछि एल्डरहरूमध्ये एक जनाले मलाई सोधे, “यी सेता वस्‍त्रहरू पहिरनेहरू को हुन्, र तिनीहरू कहाँबाट आएका हुन् ?”<verse eid="REV 7:13"/></para>
<para style="p"><verse number="14" style="v" sid="REV 7:14"/>अनि मैले उहाँलाई भनेँ, “हजुर, तपाईंलाई नै थाहा छ,” र उहाँले मलाई भन्‍नुभयो, “यिनीहरू नै हुन् जो महासङ्कष्‍टबाट आएका हुन् । तिनीहरूले आफ्ना वस्‍त्रहरू थुमाका रगतमा धोएर सेता बनाएका छन् ।<verse eid="REV 7:14"/></para>
<para style="p"><verse number="15" style="v" sid="REV 7:15"/>यसैकारणले गर्दा, तिनीहरू परमेश्‍वरको सिंहासनको अगाडि छन्, अनि उहाँको मन्दिरमा तिनीहरूले दिनरात उहाँको आराधना गर्दछन् । सिंहासनमा विराजमान हुनुहुनेले तिनीहरूमाथि आफ्नो पाल फैलाउनुहुनेछ ।<verse eid="REV 7:15"/></para>
<para style="p"><verse number="16" style="v" sid="REV 7:16"/>तिनीहरू फेरि भोकउनेछैनन्, न त तिनीहरू फेरि तिर्खाउनेछन् । सूर्यको ताप तिनीहरूमाथि पर्नेछैन, न त कुनै तापले तिनीहरूलाई जलाउनेछ ।<verse eid="REV 7:16"/></para>
<para style="p"><verse number="17" style="v" sid="REV 7:17"/>किनकि सिंहासनका माझमा हुनुहुने थुमा तिनीहरूका गोठालो हुनुहुनेछ, अनि उहाँले तिनीहरूलाई जिउँदो पानीको मुहानतिर डोर्‍याउनुहुनेछ, र परमेश्‍वरले तिनीहरूका आँखाबाट सबै आँसु पुछिदिनुहुनेछ ।”<verse eid="REV 7:17"/></para>
<chapter eid="REV 7"/>
<chapter number="8" style="c" sid="REV 8"/>
<para style="p"><verse number="1" style="v" sid="REV 8:1"/>जब थुमाले सातौँ मोहोर खोल्नुभयो, स्वर्गमा लगभग आधा घण्टा जति सन्‍नाटा छायो ।<verse eid="REV 8:1"/></para>
<para style="p"><verse number="2" style="v" sid="REV 8:2"/>त्यसपछि मैले परमेश्‍वरको अगाडि उभिरहेका सात जना स्वर्गदूतलाई देखेँ, र तिनीहरूलाई सातवटा तुरही दिइयो ।<verse eid="REV 8:2"/></para>
<para style="p"><verse number="3" style="v" sid="REV 8:3"/>अर्को स्वर्गदूत आए र सुनको धुपौरो लिएर वेदीको छेउमा उभिए । सिंहासन अगाडि सबै विश्‍वासीका प्रार्थनासँग चढाउनका लागि ती स्वर्गदूतलाई धेरै धूप दिइयो ।<verse eid="REV 8:3"/></para>
<para style="p"><verse number="4" style="v" sid="REV 8:4"/>विश्‍वासीहरूका प्रार्थनासँगै धूपको धुवाँ स्वर्गदूतको हातबाट परमेश्‍वरको अगाडि पुग्यो ।<verse eid="REV 8:4"/></para>
<para style="p"><verse number="5" style="v" sid="REV 8:5"/>स्वर्गदूतले धुपौरो लिए र वेदीबाट आगो भरे । तब तिनले त्यसलाई पृथ्वीमा फ्याँकिदिए, अनि चट्याङ, गडगडाहट, बिजुलीका चमकहरू उत्पन भए र भूकम्प गयो ।<verse eid="REV 8:5"/></para>
<para style="p"><verse number="6" style="v" sid="REV 8:6"/>तब सातवटा तुरही भएका सात स्वर्गदूतहरू ती फुक्‍नलाई तयार भए ।<verse eid="REV 8:6"/></para>
<para style="p"><verse number="7" style="v" sid="REV 8:7"/>पहिलो स्वर्गदूतले आफ्नो तुरही फुके र त्यहाँ असिना र रगत मिसिएको आगो आयो । यसलाई तल पृथ्वीमा फालियो । यसले पृथ्वीको तिन भागको एक-तिहाइ भागलाई डढायो; तिन भागको एक-तिहाइ रुखहरूलाई डढायो र सबै हरिया घाँसलाई पनि डढायो । [टिपोटः केही पुराना संस्करणहरूमा यसलाई छोडिएको छ] । त्यसैले, यसको तिन भागको एक-तिहाइ डढेको थियो ।<verse eid="REV 8:7"/></para>
<para style="p"><verse number="8" style="v" sid="REV 8:8"/>दोस्रो स्वर्गदूतले आफ्नो तुरही फुके, अनि आगोले जलिरहेको एउटा ठुलो पहाडजस्तो केही समुद्रमा फालियो । समुद्रको एक-तिहाइ भाग रगत बन्यो ।<verse eid="REV 8:8"/></para>
<para style="p"><verse number="9" style="v" sid="REV 8:9"/>त्यसपछि समुद्रमा भएका जीवित प्राणीहरूमध्ये एक-तिहाइ भाग मरे, र जहाजहरूका एक-तिहाइ भाग नष्‍ट भए ।<verse eid="REV 8:9"/></para>
<para style="p"><verse number="10" style="v" sid="REV 8:10"/>तेस्रो स्वर्गदूतले आफ्नो तुरही फुके, अनि आकाशबाट बलिरहेको राँकोजस्तो एउटा ठुलो तारा नदीहरूका एक-तिहाइ भाग र पानीको मुहानमा खस्यो ।<verse eid="REV 8:10"/></para>
<para style="p"><verse number="11" style="v" sid="REV 8:11"/>त्यो ताराको नाउँ “ऐरेलु” हो । एक-तिहाइ भागको पानी तितो भयो, र त्यो तितो भएको पानीबाट धेरै मानिस मरे ।<verse eid="REV 8:11"/></para>
<para style="p"><verse number="12" style="v" sid="REV 8:12"/>चौथो स्वर्गदूतले आफ्नो तुरही फुके, त्यसैले, सूर्यको एक-तिहाइ भाग साथसाथै चन्द्रमाको एक-तिहाइ र ताराहरूको एक-तिहाइ भागमा प्रहार गरियो । एक-तिहाइ भाग अन्धकारमा परिणत भयो, अनि दिनको एक-तिहाइ र रातको एक-तिहाइ भागमा ज्योति भएन ।<verse eid="REV 8:12"/></para>
<para style="p"><verse number="13" style="v" sid="REV 8:13"/>अनि मैले हेरेँ, र आकाशको बिचमा उडिरहेको एउटा गरुड ठुलो सोरमा यसो भन्दै कराइरहेको सुनेँ, “बाँकी रहेका तिन स्वर्गदूतले फुक्‍नै आँटेका तुरहीको आवाजको कारण पृथ्वीमा बस्‍ने मानिसहरूलाई धिक्‍कार, धिक्‍कार, धिक्‍कार ।”<verse eid="REV 8:13"/></para>
<chapter eid="REV 8"/>
<chapter number="9" style="c" sid="REV 9"/>
<para style="p"><verse number="1" style="v" sid="REV 9:1"/>त्यसपछि पाँचौ स्वर्गदूतले आफ्नो तुरही फुके । अनि मैले स्वर्गबाट पृथ्‍वीमा एउटा तारा खशिरहेको देखेँ । त्यो तारालाई अतल कुण्डको साँचो दिइयो ।<verse eid="REV 9:1"/></para>
<para style="p"><verse number="2" style="v" sid="REV 9:2"/>त्यसले अतल कुण्ड खोल्यो, अनि त्यस कुण्‍डबाट धुवाँको मुस्लोजस्तो माथि गइरहेको थियो । त्यसले सूर्य र वायुलाई अँध्यारो बनाइदियो ।<verse eid="REV 9:2"/></para>
<para style="p"><verse number="3" style="v" sid="REV 9:3"/>धुवाँबाट पृथ्वीमा सलहहरू निस्केर आए । अनि पृथ्वीमा बिच्छीहरूको जस्तो शक्‍ति तिनीहरूलाई दिइयो ।<verse eid="REV 9:3"/></para>
<para style="p"><verse number="4" style="v" sid="REV 9:4"/>पृथ्‍वीमा भएका घाँस वा कुनै पनि हरियो बोट बिरुवा वा रुखलाई हानि नगर्नू भनी तिनीहरूलाई भनियो । तर तिनीहरूलाई निधारमा परमेश्‍वरको मोहर नभएका मानिसहरूलाई मात्र हानि गर्नू भनियो ।<verse eid="REV 9:4"/></para>
<para style="p"><verse number="5" style="v" sid="REV 9:5"/>तिनीहरूलाई पाँच महिना मात्र यातना दिनू, तर ती मानिसहरूलाई नमार्नू भन्‍ने अनुमति दिइयो । अनि तिनीहरूको पीडा एक जना व्यक्‍तिलाई बिच्छीले डसेको जस्तो हुनेछ ।<verse eid="REV 9:5"/></para>
<para style="p"><verse number="6" style="v" sid="REV 9:6"/>ती दिनहरूमा मानिसहरूले मृत्यु खोज्नेछन्, तर यसलाई भेट्टाउनेछैनन् । तिनीहरूले मर्न ठुलो इच्छा गर्नेछन्, तर मृत्यु तिनीहरूबाट भाग्‍नेछ ।<verse eid="REV 9:6"/></para>
<para style="p"><verse number="7" style="v" sid="REV 9:7"/>सलहहरू लडाइँका निम्ति तयार गरिएका घोडाहरूजस्ता देखिन्थे । तिनीहरूका शिरमा सुनको जस्ता मुकुट र तिनीहरूका अनुहार मानवको अनुहारहरूजस्ता देखिन्थे ।<verse eid="REV 9:7"/></para>
<para style="p"><verse number="8" style="v" sid="REV 9:8"/>तिनीहरूका कपाल स्‍त्रीहरूका कपालजस्तै र तिनीहरूका दाँत सिंहका दाँतजस्ता थिए ।<verse eid="REV 9:8"/></para>
<para style="p"><verse number="9" style="v" sid="REV 9:9"/>तिनीहरूका छाती-पाता, फलामका छाती-पाताजस्तै अनि तिनीहरूका पखेटाहरूको आवाज युद्धमा दगुर्ने धेरै रथ र घोडाहरूका जस्तै थिए ।<verse eid="REV 9:9"/></para>
<para style="p"><verse number="10" style="v" sid="REV 9:10"/>तिनीहरूका पुच्‍छर र खिल बिच्छीका जस्तै थिए, र तिनीहरूका पुच्छरमा पाँच महिनासम्म मनिसहरूलाई हानि गर्ने शक्‍ति थियो ।<verse eid="REV 9:10"/></para>
<para style="p"><verse number="11" style="v" sid="REV 9:11"/>गहिरो अतल कुण्डका स्वर्गदूत तिनीहरूका राजाजस्तै थिए । हिब्रू भाषामा त्यसको नाउँ एबाड्डोन थियो र ग्रिक भाषामा त्यसको नाउँ अपोल्‍लियोन थियो ।<verse eid="REV 9:11"/></para>
<para style="p"><verse number="12" style="v" sid="REV 9:12"/>पहिलो विपत्ति बितिहाल्यो । हेर, यसपछि दुईवटा विपत्ति आउन बाँकी नै छन् ।<verse eid="REV 9:12"/></para>
<para style="p"><verse number="13" style="v" sid="REV 9:13"/>छैटौँ स्वर्गदूतले आफ्नो तुरही फुके । मैले परमेश्‍वरको अगाडि भएको सुनको वेदीका सिङहरूबाट एउटा आवाज आइरहेको सुने ।<verse eid="REV 9:13"/></para>
<para style="p"><verse number="14" style="v" sid="REV 9:14"/>तुरही बोक्‍ने छैठौँ स्वर्गदूतलाई आवाजले यसो भन्यो, “ठुलो नदी यूफ्रेटिसमा बाँधिराखेका चार जना स्वर्गदूतलाई छोडिदेऊ ।”<verse eid="REV 9:14"/></para>
<para style="p"><verse number="15" style="v" sid="REV 9:15"/>मानव-जातिको एक-तिहाइ भागलाई मार्न त्यस घडी, त्यस दिन, त्यस महिना, त्यस वर्षका निम्ति तयार पारिराखेका चार स्वर्गदूत छाडिए ।<verse eid="REV 9:15"/></para>
<para style="p"><verse number="16" style="v" sid="REV 9:16"/>घोडामा सवार भएका सिपाहीहरूको सङ्ख्या बिस करोड थियो । मैले तिनाहरूको सङ्ख्या सुनेँ ।<verse eid="REV 9:16"/></para>
<para style="p"><verse number="17" style="v" sid="REV 9:17"/>यसरी मैले दर्शनमा घोडाहरू र ती घोडाहरूमाथि सवार हुनेहरूलाई देखेँ । तिनीहरूका छाती-पाता आगोजस्तै रातो, गाडा निलो र गन्धकजस्तो पहेँलो थियो । घोडाहरूका टाउका सिंहहरूका टाउकाजस्तै थिए, अनि तिनीहरूका मुखबाट आगो, धुवाँ र गन्‍धक निस्‍कन्थे ।<verse eid="REV 9:17"/></para>
<para style="p"><verse number="18" style="v" sid="REV 9:18"/>तिनीहरूका मुखबाट निस्केका आगो, धुवाँ र गन्धकको यी विपत्तिहरूद्वारा मानिसको एक-तिहाइ भागलाई मारियो ।<verse eid="REV 9:18"/></para>
<para style="p"><verse number="19" style="v" sid="REV 9:19"/>किनभने घोडाहरूको शक्‍ति तिनीहरूका मुख र पुच्‍छरमा थियो, किनकि तिनीहरूका पुच्छर सर्पको जस्तै थियो; तिनीहरूका टाउकोले हानेर मानिसहरूलाई चोट पुर्‍याएका थिए ।<verse eid="REV 9:19"/></para>
<para style="p"><verse number="20" style="v" sid="REV 9:20"/>बाँकी रहेका मानव-जाति जो यी विपत्तिहरूद्वारा मारिएका थिएनन्, तिनीहरूले आफूले गरेका कामहरूबाट पश्‍चात्ताप गरेनन् । तिनीहरूको सुन, चाँदी, काँसा, ढुङ्गा र काठहरू अनि देख्‍न, सुन्‍न वा हिँड्न नसक्‍ने थोकहरूका मूर्तिहरू र भूतहरूलाई पुज्न छोडेनन्;<verse eid="REV 9:20"/></para>
<para style="p"><verse number="21" style="v" sid="REV 9:21"/>न त तिनीहरूले गरेको हत्या, जादुगरी, अनैतिक यौन वा चोरीजस्ता कामदेखि पश्‍चात्ताप गरे ।<verse eid="REV 9:21"/></para>
<chapter eid="REV 9"/>
<chapter number="10" style="c" sid="REV 10"/>
<para style="p"><verse number="1" style="v" sid="REV 10:1"/>त्यसपछि मैले स्वर्गबाट अर्को शक्‍तिशाली स्वर्गदूत आइरहेको देखेँ । तिनलाई बादलले घेरेको थियो, र तिनको शिरमाथि इन्द्रेणी थियो । तिनको अनुहार सूर्यजस्तै अनि तिनका खुट्टा आगोका खाँबाहरूजस्तै थिए ।<verse eid="REV 10:1"/></para>
<para style="p"><verse number="2" style="v" sid="REV 10:2"/>तिनको हातमा खोलिएको एउटा सानो चर्मपत्रको मुट्ठो थियो, र तिनले आफ्नो दाहिने खुट्टा समुद्रमा र आफ्नो देब्रे खुट्टा पृथ्वीमा राखेका थिए ।<verse eid="REV 10:2"/></para>
<para style="p"><verse number="3" style="v" sid="REV 10:3"/>त्यसपछि तिनी सिंह गर्जेजस्तै ठुलो सोरमा कराए । जब तिनी कराए, तब सातवटा गर्जनले आफ्नो आवाज निकाले ।<verse eid="REV 10:3"/></para>
<para style="p"><verse number="4" style="v" sid="REV 10:4"/>जब ती सातवटा गर्जनले आवाज निकाले, तब मैले लेख्‍नै लागेको थिएँ । तर मैले स्वर्गबाट यसो भनेको आवाज सुनेँ, “ ती सातवटा गर्जनले भनेका कुरा गुप्‍त राख । यसलाई नलेख ।”<verse eid="REV 10:4"/></para>
<para style="p"><verse number="5" style="v" sid="REV 10:5"/>तब मैले स्वर्गतिर आफ्नो दाहिने हात उचालेर समुद्र र पृथ्‍वीमा उभिरहेको स्वर्गदूतलाई देखेँ ।<verse eid="REV 10:5"/></para>
<para style="p"><verse number="6" style="v" sid="REV 10:6"/>त्यसपछि सदासर्वदा जीवित रहनुहुने, जसले स्वर्ग र त्यसमा भएका सबै थोक, पृथ्‍वी र त्यसमा भएका सबै थोक, समुद्र र त्यसमा भएका थोक सृष्‍टि गर्नुहुनेको नाउँमा शपथ खाएर स्वर्गदूतले भने, “अब त्यहाँ ढिलो हुनेछैन ।<verse eid="REV 10:6"/></para>
<para style="p"><verse number="7" style="v" sid="REV 10:7"/>तर त्यस दिन सातौँ स्वर्गदूतले आफ्नो तुरही फुक्‍नै लाग्दा त्यस दिनमा उहाँका सेवक अगमवक्‍ताहरूलाई घोषणा गर्नुभएजस्तै त्यो रहस्य परमेश्‍वरले पुरा गर्नुहुनेछ ।”<verse eid="REV 10:7"/></para>
<para style="p"><verse number="8" style="v" sid="REV 10:8"/>तब स्वर्गबाट मैले सुनेको आवाजले फेरि मलाई भन्यो, “जाऊ, समुद्र र जमिनमा उभिरहेका स्वर्गदूतको हातमा भएको खुल्ला चर्मपत्रको मुट्ठो लेऊ ।”<verse eid="REV 10:8"/></para>
<para style="p"><verse number="9" style="v" sid="REV 10:9"/>जब म स्वर्गदूतकहाँ गएँ र त्यो सानो चर्मपत्रको मुट्ठो मागे, तब तिनले मलाई भने, “चर्मपत्रको मुट्ठो लाऊ र खाऊ । यसले तिम्रो पेटलाई तितो बनाउनेछ, तर तिम्रो मुखमा यो महजस्तै गुलियो हुनेछ ।”<verse eid="REV 10:9"/></para>
<para style="p"><verse number="10" style="v" sid="REV 10:10"/>मैले स्वर्गदूतको हातबाट त्यो सानो चर्मपत्रको मुट्ठो लिएँ र त्यसलाई खाएँ । मेरो मुखमा त्यो महजस्तै गुलियो भयो, तर मैले यसलाई खाइसकेपछि मेरो पेट तितो भयो ।<verse eid="REV 10:10"/></para>
<para style="p"><verse number="11" style="v" sid="REV 10:11"/>अनि मलाई कसैले भन्यो, “धेरै मनिसहरू, जातिहरू, भाषाहरू र राजाहरूको बारेमा तिमीले फेरि अगमवाणी गर्नुपर्छ ।”<verse eid="REV 10:11"/></para>
<chapter eid="REV 10"/>
<chapter number="11" style="c" sid="REV 11"/>
<para style="p"><verse number="1" style="v" sid="REV 11:1"/>मलाई नाप्‍ने निगालोको एउटा टाँगो दिइयो । “उठ र परमेश्‍वरको मन्दिर र वेदी, र जसले त्यसमा आराधना गर्दछन् तिनीहरूको नाप लेऊ भनी मलाई भनियो ।<verse eid="REV 11:1"/></para>
<para style="p"><verse number="2" style="v" sid="REV 11:2"/>तर मन्दिरदेखि बाहिर चोकको भागलाई ननाप, किनभने त्यो गैरयहूदीहरूलाई दिइएको छ । तिनीहरूले बयालिस महिनासम्म पवित्र सहरलाई कुल्चनेछन् ।<verse eid="REV 11:2"/></para>
<para style="p"><verse number="3" style="v" sid="REV 11:3"/>मेरा दुई साक्षीलाई म १,२६० दिनका निम्ति भाङ्ग्राको लुगा लगाएर अगमवाणी गर्न अधिकार दिनेछु ।”<verse eid="REV 11:3"/></para>
<para style="p"><verse number="4" style="v" sid="REV 11:4"/>यी साक्षीहरू दुईवटा जैतुनका रुखहरू र दुईवटा सामदानहरू हुन्, जो पृथ्वीमा परमेश्‍वरको अगि उभिएका थिए ।<verse eid="REV 11:4"/></para>
<para style="p"><verse number="5" style="v" sid="REV 11:5"/>यदि कसैले तिनीहरूलाई हानि गर्न चाहन्छ भने, तिनीहरूका मुखबाट निस्केर आउने आगोले तिनीहरूका शत्रुहरूलाई नाश पार्नेछ । कसैले तिनीहरूलाई हानि गर्न चाहन्छ भने, त्यसलाई पनि यसरी नै मारिनुपर्छ ।<verse eid="REV 11:5"/></para>
<para style="p"><verse number="6" style="v" sid="REV 11:6"/>यी साक्षीहरूसँग अगमवाणी गरेको समयमा पानी नपरोस् भनी आकाश बन्द गर्ने अधिकार थियो । यी साक्षीहरूले पानी पार्न सक्‍ने सम्मको अधिकार उनीहरूको अगमवाणीको समयमा पाएका थिए । पानीलाई रगतमा परिवर्तन गर्न सक्‍ने र पृथ्वीलाई विभिन्‍न प्रकारका विपत्तिहरूबाट तिनीहरूलाई इच्छा लागेको बेलामा प्रहार गर्ने शक्‍ति तिनीहरूसित थियो ।<verse eid="REV 11:6"/></para>
<para style="p"><verse number="7" style="v" sid="REV 11:7"/>जब तिनीहरूले आफ्ना गवाही सिद्‌ध्याउनेछन्, तब अतल कुण्डबाट निस्केर आउने पशुले तिनीहरूको विरुद्धमा युद्ध गर्नेछ । त्यसले तिनीहरूलाई जित्‍नेछ र तिनीहरूलाई मार्नेछ ।<verse eid="REV 11:7"/></para>
<para style="p"><verse number="8" style="v" sid="REV 11:8"/>तिनीहरूका मृत शरीरहरू ठुलो सहरको बाहिर गल्लितिर पस्रिरहनेछन् (जसलाई साङ्केतिक रूपमा सदोम र मिश्र भनिन्छ) जहाँ तिनीहरूका प्रभु क्रुसमा टाँगिनुभएको थियो ।<verse eid="REV 11:8"/></para>
<para style="p"><verse number="9" style="v" sid="REV 11:9"/>किनकि साँढे तिन दिनसम्म हरेक राष्‍ट्र, जाति, भाषा र मानिसहरूले तिनीहरूका मृत शरीरलाई हेर्नेछन् । तिनीहरूले तिनीहरूलाई चिहानमा गाड्न अनुमति दिनेछैनन् ।<verse eid="REV 11:9"/></para>
<para style="p"><verse number="10" style="v" sid="REV 11:10"/>पृथ्वीमा जिउनेहरू तिनीहरूको मृत्युमा आनन्दित हुनेछन् र उत्सव मनाउनेछन् । तिनीहरूले एक-अर्कालाई उपहारहरू पनि पठाउनेछन् किनभने ती दुई अगमवक्‍ताले पृथ्वीमा जिउनेहरूलाई सताएका थिए ।<verse eid="REV 11:10"/></para>
<para style="p"><verse number="11" style="v" sid="REV 11:11"/>तर साँढे तिन दिनपछि परमेश्‍वरबाट आएको जीवनको सास तिनीहरूभित्र पस्‍नेछ र तिनीहरू आफ्ना खुट्टामा उभिनेछन् । तिनीहरूलाई देख्‍नेहरू ठुलो डरले भरिनेछ ।<verse eid="REV 11:11"/></para>
<para style="p"><verse number="12" style="v" sid="REV 11:12"/>तब तिनीहरूलाई स्वर्गबाट एउटा ठुलो आवाजले “यतामाथि आओ” भनेको तिनीहरूले सुन्‍नेछन् । अनि तिनीहरूका शत्रुहरूले हेर्दाहेर्दै तिनीहरू बादलमाथि स्वर्गसम्मै जानेछन् ।<verse eid="REV 11:12"/></para>
<para style="p"><verse number="13" style="v" sid="REV 11:13"/>त्यसै घडीमा त्यहाँ ठुलो भूकम्‍प जानेछ, र सहरको दसौँ भाग पूर्ण रूपमा विनाश हुनेछ । त्यस भूक‍म्‍पमा सात हजार मानिस मारिनेछन् र बाँचेकाहरूले डराउँदै स्वर्गका परमेश्‍वरलाई महिमा दिनेछन् ।<verse eid="REV 11:13"/></para>
<para style="p"><verse number="14" style="v" sid="REV 11:14"/>दोस्रो विपत्ति बितिगयो । हेर, तेस्रो विपत्ति चाँडै आउँदै छ ।<verse eid="REV 11:14"/></para>
<para style="p"><verse number="15" style="v" sid="REV 11:15"/>तब सातौँ स्वर्गदूतले आफ्नो तुरही फुके, र स्वर्गमा ठुलो स्वरमा यसो भनियो, “संसारको राज्‍य हाम्रा प्रभु र उहाँका ख्रीष्‍टको राज्‍य भएको छ । उहाँले सदासर्वदा राज्य गर्नुहुनेछ ।”<verse eid="REV 11:15"/></para>
<para style="p"><verse number="16" style="v" sid="REV 11:16"/>त्यसपछि चौबिस जना धर्म-गुरु जो तिनीहरूको सिंहासनअगि आ-आफ्ना आसनमा परमेश्‍वरको उपस्थितिमा घोप्‍टो परेर अनुहार निहुराएर बसिरहेका थिए, तिनीहरूले परमेश्‍वरको आराधना गरे ।<verse eid="REV 11:16"/></para>
<para style="p"><verse number="17" style="v" sid="REV 11:17"/>तिनीहरूले भने, “सर्वशक्‍तिमान् परमप्रभु परमेश्‍वर हामी तपाईंलाई धन्यवाद दिन्छौँ, जो हुनुहुन्छ र जो हुनुहुन्थ्‍यो, किनकि तपाईंले महान् शक्‍ति लिनुभएको छ र राज्य गर्न थाल्नुभएको छ ।<verse eid="REV 11:17"/></para>
<para style="p"><verse number="18" style="v" sid="REV 11:18"/>संसारका राष्‍ट्रहरू क्रोधित भएका थिए, तर तपाईंको क्रोध आएको छ । मृतकहरूको न्याय गर्ने समय आएको छ, र तपाईंका दास अगमवक्‍ताहरू सन्तहरू, जो विश्‍वासीहरू हुन्, र जो तपाईंको नाउँमा डराउँछन्, महत्त्‍वहीन र शक्‍तिशाली दुवैलाई इनाम दिने समय र पृथ्वीलाई नाश गर्नेहरूलाई नाश गर्ने समय आएको छ ।”<verse eid="REV 11:18"/></para>
<para style="p"><verse number="19" style="v" sid="REV 11:19"/>तब स्वर्गमा परमेश्‍वरको मन्‍दिर खोलियो र मन्‍दिरभित्रै उहाँको करारको सन्दुक देखियो । त्‍यहाँ ज्योतिका चमकहरू, गर्जनहरू, चट्याङको आवाजसाथै भूक‍म्‍प गयो, र ठुला-ठुला असिना परेका थिए ।<verse eid="REV 11:19"/></para>
<chapter eid="REV 11"/>
<chapter number="12" style="c" sid="REV 12"/>
<para style="p"><verse number="1" style="v" sid="REV 12:1"/>स्वर्गमा एउटा ठुलो चिह्न देखियोः सूर्य पहिरेकी तथा चन्द्रमालाई आफ्नो पैतलामुनि कुल्चेकी स्‍त्रीले बाह्रवटा तारा भएको मुकुटलाई पहिरेकी थिई ।<verse eid="REV 12:1"/></para>
<para style="p"><verse number="2" style="v" sid="REV 12:2"/>त्यो गर्भवती थिई, र बालक जन्माउने प्रसव-वेदनामा चिच्‍च्याइरहेकी थिई ।<verse eid="REV 12:2"/></para>
<para style="p"><verse number="3" style="v" sid="REV 12:3"/>त्यसपछि स्वर्गमा अर्को चिह्न देखियोः हेर ! त्यहाँ ठुलो रातो सातवटा टाउका र दसवटा सिङ र त्यसको टाउकोमा सातवटा मुकुट लगाएको एउटा ठुलो रातो पशु थियो ।<verse eid="REV 12:3"/></para>
<para style="p"><verse number="4" style="v" sid="REV 12:4"/>त्यसको पुच्छरले स्वर्गमा भएको एक-तिहाइ तारालाई सोहोरेर तिनीहरूलाई पृथ्वीमा खसाल्यो । बालक जन्माउन लागेकी त्यस स्‍त्रीको अगि त्यो डरलाग्दो पशु उभियो ताकि त्यसले त्यसको बालकलाई जन्माउने बित्तिकै निल्न सकोस् ।<verse eid="REV 12:4"/></para>
<para style="p"><verse number="5" style="v" sid="REV 12:5"/>त्यसले एउटा बालकलाई जन्माई, जसले फलामको लौरोसँगै सबै जातिमाथि शासन गर्नेछ । त्यसको बालकलाई खोसेर परमेश्‍वर र उहाँको सिंहासनतिर लगियो ।<verse eid="REV 12:5"/></para>
<para style="p"><verse number="6" style="v" sid="REV 12:6"/>अनि त्यो स्‍त्री उजाड-स्थानभित्र भागी, जहाँ परमेश्‍वरले त्यसको निम्ति ठाउँ तयार पार्नुभएको थियो, ताकि बाह्र सय साठी दिनसम्म त्यसलाई हेरचाह गर्न सकियोस् ।<verse eid="REV 12:6"/></para>
<para style="p"><verse number="7" style="v" sid="REV 12:7"/>अब स्वर्गमा युद्ध भयो । मिखाएल र तिनका दूतहरूले त्यस पशुको विरुद्धमा लडाइँ गरे, अनि अजिङ्गर र त्यसका दूतहरूले पनि लडाइँ गरे ।<verse eid="REV 12:7"/></para>
<para style="p"><verse number="8" style="v" sid="REV 12:8"/>तर जित्‍नका निम्ति त्यो अजिङ्गरसँग पर्याप्‍त बल थिएन । त्यसकारण, स्वर्गमा त्यसको र त्यसका दूतहरूका निम्ति कुनै ठाउँ भएन ।<verse eid="REV 12:8"/></para>
<para style="p"><verse number="9" style="v" sid="REV 12:9"/>त्यो ठुलो अजिङ्गर अर्थात् प्राचीन सर्प जसलाई दुष्‍ट वा शैतान भनिन्थ्यो, जसले सारा संसारलाई छल गर्छ, त्यसलाई पृथ्वीमा फ्याँकियो र त्यसका दूतहरूलाई पनि त्यससँगै पृथ्वीमा फ्याँकियो ।<verse eid="REV 12:9"/></para>
<para style="p"><verse number="10" style="v" sid="REV 12:10"/>तब मैले स्वर्गमा एउटा ठुलो आवाज सुनेँः “अब मुक्‍ति, शक्‍ति, हाम्रा परमेश्‍वरको राज्य, ख्रीष्‍टको अधिकार आएका छन् । किनभने हाम्रा भाइहरूलाई दोष लगाउने फ्याँकिएको छ, जसले परमेश्‍वरको सामु तिनीहरूलाई दिनरात दोष लगाउँथ्यो ।<verse eid="REV 12:10"/></para>
<para style="p"><verse number="11" style="v" sid="REV 12:11"/>तिनीहरूले त्यसलाई थुमाको रगतद्वारा र वचनको साक्षीद्वारा जिते, किनकि तिनीहरूले मृत्युसम्मै पनि आफ्नो जीवनलाई प्रेम गरेनन् ।<verse eid="REV 12:11"/></para>
<para style="p"><verse number="12" style="v" sid="REV 12:12"/>त्यसकारण, हे स्वर्ग र त्यसमा रहनेहरू तिमीहरू सबै रमाओ । तर पृथ्वी र समुद्रलाई धिक्‍कार ! किनकि शैतान तिमीहरूकहाँ तल गएको छ । त्यो डरलाग्दो रिसले भरिएको छ, किनभने त्योसँग थोरै मात्र समय छ भनेर त्यसलाई थाहा छ ।<verse eid="REV 12:12"/></para>
<para style="p"><verse number="13" style="v" sid="REV 12:13"/>आफू पृथ्‍वीमा फ्याँकिएको कुरा जब अजिङ्गरले महसुस गर्‍यो, तब त्यसले बालक जन्माउने स्‍त्रीलाई सतायो ।<verse eid="REV 12:13"/></para>
<para style="p"><verse number="14" style="v" sid="REV 12:14"/>अनि सर्पको उपस्थितिबाहिर तयार पारेको ठाउँ उजाड-स्थानमा उडेर जानका निम्ति त्यस स्‍त्रीलाई एउटा ठुलो गरुडको दुइवटा पखेटा दिइयो । यो त्यही ठाउँ थियो जहाँ त्यसलाई एक समय, समयहरू र आधा समयका निम्ति वास्ता गर्न सकिन्थ्यो ।<verse eid="REV 12:14"/></para>
<para style="p"><verse number="15" style="v" sid="REV 12:15"/>त्यस स्‍त्रीलाई बाढीले बगाएर टाढा लैजाओस् भनेर त्यस सर्पले आफ्नो मुखबाट पानीको नदिजस्तै निकाल्यो ।<verse eid="REV 12:15"/></para>
<para style="p"><verse number="16" style="v" sid="REV 12:16"/>तर पृथ्वीले स्‍त्रीलाई सहायता गर्‍यो । अजिङ्गरले आफ्नो मुखबाट निकालेको नदी पृथ्वीले आफ्नो मुख उघारेर निल्यो ।<verse eid="REV 12:16"/></para>
<para style="p"><verse number="17" style="v" sid="REV 12:17"/>त्यसपछि त्यो अजिङ्गर स्‍त्रीप्रति क्रोधित भयो अनि परमेश्‍वरको आज्ञा पालन गर्ने र येशूको बारेमा गवाही दिने त्यसका बाँकी रहेका सन्तानहरूसँग युद्ध गर्न गयो ।<verse eid="REV 12:17"/></para>
<para style="p"><verse number="18" style="v" sid="REV 12:18"/>तब त्यो अजिङ्गर समुद्र किनारको बालुवामाथि उभियो ।<verse eid="REV 12:18"/></para>
<chapter eid="REV 12"/>
<chapter number="13" style="c" sid="REV 13"/>
<para style="p"><verse number="1" style="v" sid="REV 13:1"/>त्यसपछि मैले समुद्रबाट एउटा पशु आइरहेको देखेँ । त्यसको दसवटा सिङ र सातवटा टाउका थिए । त्यसका सिङहरूमाथि दसवटा मुकुट थिए, र हरेक टाउकामाथि ईश्‍वर-निन्दाका नाउँहरू थिए ।<verse eid="REV 13:1"/></para>
<para style="p"><verse number="2" style="v" sid="REV 13:2"/>मैले देखेको त्यो पशु चितुवाजस्तै थियो । त्यसका खुट्टाहरू भालुका जस्ता थिए, र त्यसको मुख सिंहको जस्तो थियो । त्यसलाई शासन गर्नको निम्ति एउटा अजिङ्गरले आफ्नो शक्‍ति, आफ्नो सिंहासन र आफ्नो महान् अधिकार दियो ।<verse eid="REV 13:2"/></para>
<para style="p"><verse number="3" style="v" sid="REV 13:3"/>त्यो पशुको टाउकामा गहिरो चोट थियो, जसले मृत्युसम्म लैजान सक्‍थ्यो, तर त्यो घाउ निको भयो । र सारा पृथ्वी अचम्मित भयो र तिनीहरूले त्यस पशुलाई पछ्याए ।<verse eid="REV 13:3"/></para>
<para style="p"><verse number="4" style="v" sid="REV 13:4"/>तिनीहरूले अजिङ्गरको पनि आराधना गर्दथे, किनकि त्यसले आफ्नो अधिकार त्यस पशुलाई दिएको थियो । “यो पशुजस्तो अरू को छ र ?” र “यसको विरुद्धमा कसले लडाइँ गर्न सक्छ र ?” भन्दै तिनीहरूले त्यस पशुलाई आराधना गरे ।<verse eid="REV 13:4"/></para>
<para style="p"><verse number="5" style="v" sid="REV 13:5"/>त्यसको मुखमा घमण्डका वचनहरू बोल्न र ईश्‍वर-निन्दा गर्ने वचनहरू बोल्न दिइयो । त्यसलाई बयालिस महिनाको निम्ति अधिकार गर्न अनुमति दिइएको थियो ।<verse eid="REV 13:5"/></para>
<para style="p"><verse number="6" style="v" sid="REV 13:6"/>त्यसैले, परमेश्‍वरको विरुद्ध ईश्‍वर-निन्दा गर्न, उहाँको नाउँ, उहाँको वासस्थान र स्वर्गमा बस्‍नेहरूका विरुद्धमा निन्दा गर्न त्यस पशुले आफ्नो मुख खोल्यो ।<verse eid="REV 13:6"/></para>
<para style="p"><verse number="7" style="v" sid="REV 13:7"/>विश्‍वासीहरूसँग युद्ध गर्न र तिनीहरूलाई जित्‍न त्यो पशुलाई अनुमति दिइएको थियो । अनि हरेक जाति, मानिस, भाषा, र राष्‍ट्रमाथि पनि अधिकार दिइएको थियो ।<verse eid="REV 13:7"/></para>
<para style="p"><verse number="8" style="v" sid="REV 13:8"/>पृथ्वीमा बस्‍ने सबै मानिसले त्यो पशुको पुजा गर्नेछन्, जसको नाउँ संसारको सृष्‍टिदेखि नै मारिनुभएका थुमाको जीवनको पुस्तकमा लेखिएका छैनन् ।<verse eid="REV 13:8"/></para>
<para style="p"><verse number="9" style="v" sid="REV 13:9"/>कसैको कान छ भने, त्यसले सुनोस् ।<verse eid="REV 13:9"/></para>
<para style="p"><verse number="10" style="v" sid="REV 13:10"/>कसैलाई कैदमा लैजानुछ भने, त्यो कैदमा जानेछ । यदि कोही तरवारसँगै मारिनुछ भने, त्यो तरवारले नै मारिनेछ । धैर्य, सहनशिलता, र विश्‍वासका निम्ति जो पवित्र छन् यसैका निम्ति यहाँ बोलावट छ ।<verse eid="REV 13:10"/></para>
<para style="p"><verse number="11" style="v" sid="REV 13:11"/>तब मैले पृथ्वीबाट आइरहेको अर्को पशु देखेँ । त्यसका थुमाका जस्ता दुईवटा सिङ थिए, र त्यसले अजिङ्गरले जस्तै गरी बोल्यो ।<verse eid="REV 13:11"/></para>
<para style="p"><verse number="12" style="v" sid="REV 13:12"/>त्यसले पहिले पशुको उपस्थितिमा सबै शक्‍तिको अभ्यास गर्‍यो, अनि पृथ्वी र त्यहाँ बस्‍ने मानिसहरूलाई त्यसले पहिले पशुलाई पुजा गर्न लगाउँथ्यो, जसको घातक घाउ निको भएको थियो ।<verse eid="REV 13:12"/></para>
<para style="p"><verse number="13" style="v" sid="REV 13:13"/>त्यसले शक्‍तिशाली आश्‍चर्यकर्म पनि देखायो । त्यसले मानिसहरूका अगाडि स्वर्गबाट पृथ्वीमा आगो झार्ने कामसमेत गर्‍यो ।<verse eid="REV 13:13"/></para>
<para style="p"><verse number="14" style="v" sid="REV 13:14"/>शक्‍तिशाली चिह्नहरूद्वारा यसलाई त्यसो गर्ने अनुमति दिइयो । दोस्रो पशुले पृथ्वीमा भएका मानिसहरूलाई छल गर्‍यो । त्यसले पहिलो पशुलाई आदर गर्नका निम्ति तिनीहरूलाई त्यसको एउटा मूर्ति बनाउन लगायो । त्यस पशुलाई तरवारको चोट लागेको थियो, तरै पनि त्यो जीवित भयो ।<verse eid="REV 13:14"/></para>
<para style="p"><verse number="15" style="v" sid="REV 13:15"/>त्यसलाई त्यो पशुको मूर्तिलाई जीवित पार्ने अनुमति दिइयो, जसले गर्दा त्यो मूर्तिले बोल्न सकोस् र त्यस पशुको मूर्तिलाई पुजा गर्न इन्कार गर्नेहरू मारिन सकून् ।<verse eid="REV 13:15"/></para>
<para style="p"><verse number="16" style="v" sid="REV 13:16"/>अनि त्यसले शक्‍तिशाली र महत्त्वहीन, धनी र गरिब, स्वतन्‍त्र र कमारा हरेकलाई दाहिने हात वा निधारमा चिह्न लगाउन दबाब दियो ।<verse eid="REV 13:16"/></para>
<para style="p"><verse number="17" style="v" sid="REV 13:17"/>त्यो पशुको चिह्न नभएकाहरूका निम्ति किन्‍न वा बेच्‍न असम्भव हुन्थ्यो । त्यो पशुको चिह्नले त्यसको नाउँको सङ्ख्यालाई प्रतिनिधित्व गर्दछ ।<verse eid="REV 13:17"/></para>
<para style="p"><verse number="18" style="v" sid="REV 13:18"/>यसले बुद्धिको आव्हान गर्छ । कसैसँग अन्तर्दृष्‍टि छ भने, त्यसले पशुको सङ्ख्या हिसाब गरोस् । किनकि त्यो सङ्ख्या मानव-जातिको निम्ति हो । यो सङ्ख्या ६६६ हो ।<verse eid="REV 13:18"/></para>
<chapter eid="REV 13"/>
<chapter number="14" style="c" sid="REV 14"/>
<para style="p"><verse number="1" style="v" sid="REV 14:1"/>मैले सियोन पर्वतमा थुमा उभिरहनुभएको हेरेँ र देखेँ । उहाँसँग १,४४, ००० थिए, जोसँग उहाँको नाउँ र उहाँका पिताको नाउँ तिनीहरूका निधारमा लेखिएका थिए ।<verse eid="REV 14:1"/></para>
<para style="p"><verse number="2" style="v" sid="REV 14:2"/>मैले धेरै पानीको आवाजजस्तै र ठुलो गर्जनको आवाजजस्तो स्वर्गबाट आएको एउटा सोर सुनेँ । मैले सुनेको त्यो आवाज वीणा बजाउनेहरूले आफ्ना वीणाहरू बजाइरहेका सोरजस्तो थियो ।<verse eid="REV 14:2"/></para>
<para style="p"><verse number="3" style="v" sid="REV 14:3"/>धर्म-गुरुहरू, चार जीवित प्राणीहरू र सिंहासनका अगाडि तिनीहरूले एउटा नयाँ गीत गाए । पृथ्‍वीबाट ल्याइएका १,४४, ००० बाहेक अरू कसैले पनि त्यो गीत सिक्‍न सक्दैनथ्यो ।<verse eid="REV 14:3"/></para>
<para style="p"><verse number="4" style="v" sid="REV 14:4"/>यिनीहरू जसले आफैलाई स्‍त्रीहरूसित लसपस गरेका थिएनन्, किनकि तिनीहरूले अनैतिकतादेखि आफूलाई शुद्ध राखेका थिए । यी तिनीहरू हुन्, जो थुमा जहाँ-जहाँ जानुहुन्छ तिनीहरूले उहाँलाई त्यता-त्यता पछ्याउँछन् । परमेश्‍वर र थुमाका निम्ति यिनीहरू पहिलो फलको रूपमा मानव-जातिबाट ल्याइएकाहरू हुन् ।<verse eid="REV 14:4"/></para>
<para style="p"><verse number="5" style="v" sid="REV 14:5"/>तिनीहरूका मुखमा कुनै झुट पाइएन; तिनीहरू दोषरहित थिए ।<verse eid="REV 14:5"/></para>
<para style="p"><verse number="6" style="v" sid="REV 14:6"/>तब मैले अर्को स्वर्गदूतलाई आकाशको बिचमा उडिरहेको देखेँ; पृथ्‍वीमा बस्‍ने हरेक जाति, कुल, भाषा, र मानिसलाई सुसमाचार घोषणा गर्न तिनीसँग अनन्त सन्देश थियो ।<verse eid="REV 14:6"/></para>
<para style="p"><verse number="7" style="v" sid="REV 14:7"/>तिनले चर्को सोरसँग कराएर भने, “परमेश्‍वरसँग डराओ र उहाँलाई महिमा देऊ । किनकि उहाँको इन्साफको घडी आएको छ । उहाँलाई आराधना गर, जसले स्वर्ग, पृथ्‍वी, समुद्र र पानीका मुलहरू बनाउनुभयो ।”<verse eid="REV 14:7"/></para>
<para style="p"><verse number="8" style="v" sid="REV 14:8"/>अर्को दोस्रो स्वर्गदूतले यसो भन्दै पछ्याए, “पतन, महान् बेबिलोनको पतन भएको छ, जसले त्यसको अनैतिक कुवासनाको मद्य सबै जातिलाई पिउन लगाई ।”<verse eid="REV 14:8"/></para>
<para style="p"><verse number="9" style="v" sid="REV 14:9"/>अनि अर्को तेस्रो स्वर्गदूतले चर्को सोरमा यसो भन्दै तिनीहरूलाई पछ्याए, “यदि कसैले त्यस पशु र उसको मूर्तिलाई पुजा गर्दछ, र निधारमा वा उसको हातमा छाप लगाँउछ भने,<verse eid="REV 14:9"/></para>
<para style="p"><verse number="10" style="v" sid="REV 14:10"/>उसले पनि परमेश्‍वरको क्रोधबाट केही मद्य पिउनेछ, जुन उहाँको क्रोधको कचौरामा खन्याइएको छ । जसले यो पिउँछ त्यसलाई परमेश्‍वरका पवित्र स्वर्गदूतहरू र थुमाको अगाडि आगो र गन्धकमा यातना दिइनेछ ।<verse eid="REV 14:10"/></para>
<para style="p"><verse number="11" style="v" sid="REV 14:11"/>तिनीहरूको वेदनाबाट धुवाँ सदासर्वदाका निम्त माथितिर जान्छ; पशु र त्यसको मूर्ति पूज्‍नेहरू र त्यसको नाउँको छाप लिनेहरूले दिन वा रातमा कहिल्यै विश्राम पाउनेछैनन् ।<verse eid="REV 14:11"/></para>
<para style="p"><verse number="12" style="v" sid="REV 14:12"/>पवित्रहरूको धैर्यका निम्ति यहाँ एउटा बोलावट छ, जसले परमेश्‍वरको आज्ञा पालन गर्दछन् र येशूमा विश्‍वास राख्छन् ।”<verse eid="REV 14:12"/></para>
<para style="p"><verse number="13" style="v" sid="REV 14:13"/>मैले स्वर्गबाट यसो भनेको एउटा सोर सुनेँ, “यो लेखः प्रभुमा मर्नेहरू धन्यका हुन् ।” “हो,” आत्मा भन्‍नुहुन्छ, “ताकि तिनीहरूले आफ्नो परिश्रमबाट विश्राम पाउन सकून्, किनकि तिनीहरूका कामले तिनीहरूलाई पछ्याउनेछन् ।”<verse eid="REV 14:13"/></para>
<para style="p"><verse number="14" style="v" sid="REV 14:14"/>मैले हेरेँ र त्यहाँ एउटा सेतो बादल थियो, बादलमाथि बस्‍नुभएको एक जना मानिसका पुत्रजस्तैलाई देखेँ । उहाँको शिरमा एउटा सुनको मुकुट र उहाँको हातमा धारिलो हँसिया थियो ।<verse eid="REV 14:14"/></para>
<para style="p"><verse number="15" style="v" sid="REV 14:15"/>त्यसपछि अर्को स्वर्गदूत मन्दिरबाट बाहिर आए र बादलमाथि बस्‍नुहुनेलाई चर्के सोरसँग बोलाएः “तपाईंको हँसिया लिनुहोस् र कटनी गर्न सुरु गर्नुहोस् । किनभने कटनीको समय आएको छ, किनकि पृथ्‍वीको बाली पाकिसकेको छ ।”<verse eid="REV 14:15"/></para>
<para style="p"><verse number="16" style="v" sid="REV 14:16"/>तब बादलमाथि बस्‍नुहुनेले आफ्नो हँसिया पृथ्‍वीमाथि चलाउनुभयो, र पृथ्‍वीमा कटनी भयो ।<verse eid="REV 14:16"/></para>
<para style="p"><verse number="17" style="v" sid="REV 14:17"/>स्वर्गमा भएको मन्दिरबाट अर्को स्वर्गदूत बाहिर आए; तिनीसँग पनि एउटा धारिलो हँसिया थियो ।<verse eid="REV 14:17"/></para>
<para style="p"><verse number="18" style="v" sid="REV 14:18"/>अझ अर्को स्वर्गदूत धूप वेदीबाट आए, जोसँग आगोमाथि अधिकार थियो । जोसित धारिलो हँसिया थियो, उनलाई उहाँले चर्को सोरले बोलाउनुभयो, “तिम्रो धारिलो हँसिया चलाऊ र पृथ्‍वीका अङ्गुरहरूको झुप्पालाई जम्मा गर, किनभने तिनीहरूका अङ्गुरहरू पाकिसकेका छन् ।”<verse eid="REV 14:18"/></para>
<para style="p"><verse number="19" style="v" sid="REV 14:19"/>ती स्वर्गदूतले आफ्नो हँसिया पृथ्‍वीमा चलाए र पृथ्‍वीका अङ्गुरको फसल जम्मा गरे । परमेश्‍वरको क्रोधको ठुलो दाख कोलभित्र फालिदिए ।<verse eid="REV 14:19"/></para>
<para style="p"><verse number="20" style="v" sid="REV 14:20"/>सहर बाहिरबाट दाखको कोल भरियो र घोडाको लगामको उच्‍चाइसम्म रगत पोखियो, किनकि यो १,६०० किलोमिटरसम्म फैलिएको थियो ।<verse eid="REV 14:20"/></para>
<chapter eid="REV 14"/>
<chapter number="15" style="c" sid="REV 15"/>
<para style="p"><verse number="1" style="v" sid="REV 15:1"/>तब मैले अर्को अचम्म र शक्‍तिशाली चिह्न स्वर्गमा देखेः त्यहाँ सात जना स्वर्गदूतले सातवटा विपत्ति लिएका थिए जुनचाहिँ अन्तिम विपत्तिहरू थिए, किनकि तिनीहरूमा परमेश्‍वरको क्रोध पुरा भएको थियो ।<verse eid="REV 15:1"/></para>
<para style="p"><verse number="2" style="v" sid="REV 15:2"/>मैले आगोसँग मिसिएको काँचको समुद्रजस्तो केही देखा परेको देखेँ । त्यहाँ समुद्रको छेउमा पशु, त्यसको मूर्ति र नाउँको सङ्ख्यामाथि प्रतिनिधित्व गर्दै विजय पाउनेहरू उभिएका थिए । परमेश्‍वरले दिनुभएको वीणा तिनीहरूले पक्रिरहेका थिए ।<verse eid="REV 15:2"/></para>
<para style="p"><verse number="3" style="v" sid="REV 15:3"/>तिनीहरूले परमेश्‍वरका दास मोशा र थुमाको गीत गाइरहेका थिएः “हे सर्वशक्‍तिमान् परमप्रभु परमेश्‍वर, तपाईंका कामहरू महान् र आश्‍चर्यपूर्ण छन् । हे जातिहरूका राजा, तपाईंका मार्गहरू न्यायी र सत्य छन् ।<verse eid="REV 15:3"/></para>
<para style="p"><verse number="4" style="v" sid="REV 15:4"/>हे प्रभु, तपाईंको नाउँको महिमा कसले गर्दैन र ? तपाईंसँग को डराउँदैन ? किनकि तपाईं मात्र पवित्र हुनुहुन्छ । सबै जाति आएर तपाईंको अगाडि आराधना गर्छन् किनभने तपाईंका धार्मिक कार्यहरू प्रकट गरिएका छन् ।<verse eid="REV 15:4"/></para>
<para style="p"><verse number="5" style="v" sid="REV 15:5"/>यी कुरापछि मैले हेरँ, र स्वर्गमा गवाहीको पालको मन्दिर उघारियो ।<verse eid="REV 15:5"/></para>
<para style="p"><verse number="6" style="v" sid="REV 15:6"/>सुतीको चम्किलो पोशाक लगाएर र सुनको फित्ता छातीको वरिपरि लगाएर सात जना स्वर्गदूत सातवटा विपत्ति लिएर महा-पवित्रस्थानबाट बाहिर आए ।<verse eid="REV 15:6"/></para>
<para style="p"><verse number="7" style="v" sid="REV 15:7"/>चार जीवित प्राणीमध्ये एउटाले सदाकाल जिउनुहुने परमेश्‍वरको क्रोधले भरिएको सुनका सातवटा कचौरा ती स्वर्गदूतहरूलाई दिए ।<verse eid="REV 15:7"/></para>
<para style="p"><verse number="8" style="v" sid="REV 15:8"/>परमेश्‍वरको महिमा र उहाँको शक्‍तिले मन्दिर धुवाँले भरिएको थियो । ती सात स्वर्गदूतका सातवटा विपत्ति पुरा नहुञ्‍जेलसम्म कोही पनि त्यसभित्र पस्‍न सकेन ।<verse eid="REV 15:8"/></para>
<chapter eid="REV 15"/>
<chapter number="16" style="c" sid="REV 16"/>
<para style="p"><verse number="1" style="v" sid="REV 16:1"/>मन्दिरदेखि आएको एउटा चर्को सोरले सात जना स्वर्गदूतलाई यसो भनेर बोलाएको मैले सुनेँ, “जाऊ र परमेश्‍वरको क्रोधका सातवटा कचौरा पृथ्वीमा खन्याओ ।”<verse eid="REV 16:1"/></para>
<para style="p"><verse number="2" style="v" sid="REV 16:2"/>पहिलो स्वर्गदूत गए र आफ्नो कचौरा पृथ्वीमा खन्याए । त्यस पशुको छाप हुने र त्यसको मूर्तिलाई पुजा गर्ने मानिसहरूलाई घिनलाग्दा र पीडादायी घाउहरू आए ।<verse eid="REV 16:2"/></para>
<para style="p"><verse number="3" style="v" sid="REV 16:3"/>दोस्रो स्वर्गदूतले आफ्नो कचौरा समुद्रमा खनाए । अनि यो मरेको मानिसको रगतजस्तो भयो, र समुद्रमा भएका हरेक जीवित प्राणीहरू मरे ।<verse eid="REV 16:3"/></para>
<para style="p"><verse number="4" style="v" sid="REV 16:4"/>तेस्रो स्वर्गदूतले आफ्नो कचौरा नदी र पानीका मूलहरूभित्र खन्याए, र ती रगत भए ।<verse eid="REV 16:4"/></para>
<para style="p"><verse number="5" style="v" sid="REV 16:5"/>पानीको स्वर्गदूतले यसो भनेको मैले सुनेँ, “तपाईं धर्मी हुनुहुन्छ, जो हुनुहुन्छ, हुनुहुन्थ्यो, र पवित्र जन हुनुहुन्छ, किनकि यी कुराहरूलाई तपाईंले न्याय गर्नुभयो ।<verse eid="REV 16:5"/></para>
<para style="p"><verse number="6" style="v" sid="REV 16:6"/>किनभने तिनीहरूले विश्‍वासी र अगमवक्‍ताहरूको रगत बगाएका छन्, तपाईंले तिनीहरूलाई रगत पिउन दिनुभयो, तिनीहरू यसैको योग्य छन् ।”<verse eid="REV 16:6"/></para>
<para style="p"><verse number="7" style="v" sid="REV 16:7"/>वेदीले जवाफ दिएको मैले सुनेँ, “हो, सर्वशक्‍तिमान् परमप्रभु परमेश्‍वर, तपाईंका न्याय सत्य र धार्मिक छन् ।”<verse eid="REV 16:7"/></para>
<para style="p"><verse number="8" style="v" sid="REV 16:8"/>चौथो स्वर्गदूतले आफ्नो कचौरा सूर्यमा खन्याए, र त्यसलाई मानिसहरूलाई आगोले डढाउने अनुमति दिइएको थियो ।<verse eid="REV 16:8"/></para>
<para style="p"><verse number="9" style="v" sid="REV 16:9"/>तिनीहरू प्रचण्ड तापद्वारा डढे, र तिनीहरूले यस विपत्तिहरूमाथि शक्‍ति भएका परमेश्‍वरको नाउँको निन्दा गरे । तिनीहरूले पश्‍चात्ताप गरेनन् वा उहाँलाई महिमा दिएनन् ।<verse eid="REV 16:9"/></para>
<para style="p"><verse number="10" style="v" sid="REV 16:10"/>पाँचौँ स्वर्गदूतले आफ्नो कचौरा त्यस पशुको सिंहासनमा खन्याए, र त्यसको राज्यलाई अन्धकारले ढाक्यो । तिनीहरूले कष्‍टमा आ-आफ्नो जिब्रो चपाए ।<verse eid="REV 16:10"/></para>
<para style="p"><verse number="11" style="v" sid="REV 16:11"/>तिनीहरूका पीडा र घाउहरूका कारण स्वर्गका तिनीहरूले परमेश्‍वरको नाउँको निन्दा गरे, र अझै पनि तिनीहरूले गरेका कामबाट पश्‍चात्ताप गर्न तिनीहरूले इन्कार गरे ।<verse eid="REV 16:11"/></para>
<para style="p"><verse number="12" style="v" sid="REV 16:12"/>छैटौँ स्वर्गदूतले आफ्नो कचौरा महानदी यूफ्रेटिसमा खन्याए । पूर्वबाट आउनुहुने राजाहरूका निम्ति बाटो तयार गर्न त्यो नदीको पानी सुक्यो ।<verse eid="REV 16:12"/></para>
<para style="p"><verse number="13" style="v" sid="REV 16:13"/>मैले अजिङ्गर, पशु र झुटो अगमवक्‍ताका मुखहरूबाट भ्यागुताजस्ता तिनवटा अशुद्ध आत्मा बाहिर निस्किरहेको देखेँ ।<verse eid="REV 16:13"/></para>
<para style="p"><verse number="14" style="v" sid="REV 16:14"/>किनकि तिनीहरू दुष्‍टका आत्माहरू थिए जसले आश्‍चर्यपूर्ण चिह्नको प्रदर्शन गर्दछन् । तिनीहरू सारा संसारका राजाहरूकहाँ गएर सर्वशक्‍तिमान् परमेश्‍वरको महान् दिनको युद्धका लागि तिनीहरूलाई सँगसँगै भेला गर्छन् ।<verse eid="REV 16:14"/></para>
<para style="p"><verse number="15" style="v" sid="REV 16:15"/>“हेर, म एउटा चोरजस्तै गरेर आउनेछु; धन्य हो त्यो मानिस जो जागा रहन्छ, जसले आफ्ना वस्‍त्रहरू राख्तछ, ताकि ऊ नाङ्गै बाहिर जान नपरोस् र तिनीहरूले उसको लाजमर्दो अवस्था देख्‍न नपरोस् ।”<verse eid="REV 16:15"/></para>
<para style="p"><verse number="16" style="v" sid="REV 16:16"/>तिनीहरूले उनीहरूलाई एकै ठाउँमा ल्याए जसलाई हिब्रू भाषामा आर-मागेड्डोन भनिन्छ ।<verse eid="REV 16:16"/></para>
<para style="p"><verse number="17" style="v" sid="REV 16:17"/>तब सातौँ स्वर्गदूतले आफ्नो कचौरा हावामा खन्याए । त्यसपछि सिंहासन र मन्दिरबाट यसो भन्दै एउटा चर्को सोर आयो, “सिद्धिएको छ ।”<verse eid="REV 16:17"/></para>
<para style="p"><verse number="18" style="v" sid="REV 16:18"/>त्यहाँ बिजुलीहरू चम्किए, गर्जन र आवाजहरू र डरलाग्दो भूकम्प गयोः यति डरलाग्दो भूकम्प गयो कि पृथ्वीमा मानिसहरू सृष्‍टि भएदेखि यति ठुलो भूकम्प कहिल्यै गएको थिएन ।<verse eid="REV 16:18"/></para>
<para style="p"><verse number="19" style="v" sid="REV 16:19"/>त्यो ठुलो नगर तिन भागमा विभाजन भयो, र जातिहरूका सहरहरू नष्‍ट भए । अनि परमेश्‍वरले त्यो महान् बेबिलोन भनेर मनमा बोलाउनुभयो, र उहाँको आफ्नो डरलाग्दो क्रोधको मद्यले भरिएको कचौरा त्यस सहरलाई दिनुभयो ।<verse eid="REV 16:19"/></para>
<para style="p"><verse number="20" style="v" sid="REV 16:20"/>हरेक टापु हराएर गयो, र पर्वतहरू फेरि भेट्टाइएनन् ।<verse eid="REV 16:20"/></para>
<para style="p"><verse number="21" style="v" sid="REV 16:21"/>आकाशबाट ठुला-ठुला असिनाहरू मानिसहरूमाथि बर्सेन लागे । असिनाको विपत्तिका कारण तिनीहरूले परमेश्‍वरलाई सरापे, किनकि त्यो विपत्ति अति नै डरलाग्दो थियो ।<verse eid="REV 16:21"/></para>
<chapter eid="REV 16"/>
<chapter number="17" style="c" sid="REV 17"/>
<para style="p"><verse number="1" style="v" sid="REV 17:1"/>सातवटा कचौरा लिएका सात जना स्वर्गदूतमध्ये एक जनाले मकहाँ आएर भने, “आऊ, म तिमीलाई धेरै पानीमाथि बसेकी त्यस महावेश्यालाई दिएको दण्डलाई देखाउनेछु ।<verse eid="REV 17:1"/></para>
<para style="p"><verse number="2" style="v" sid="REV 17:2"/>त्यससँग पृथ्वीका राजाहरूले यौन अनैतिकता गरेका छन् । पृथ्वीका बासिन्दाहरू त्यसको यौन अनैतिकताको मद्यले मातेका छन् ।”<verse eid="REV 17:2"/></para>
<para style="p"><verse number="3" style="v" sid="REV 17:3"/>त्यसपछि स्वर्गदूतले मलाई आत्मामा बोकेर उजाड-स्थानतिर लगे, र निन्दा गर्ने पुरै नाउँहरूले भरिएकी रातो रङको पशुमाथि बसेकी एउटी स्‍त्रीलाई मैले देखेँ । त्यस जनावरको सातवटा टाउका र दसवटा सिङ थिए ।<verse eid="REV 17:3"/></para>
<para style="p"><verse number="4" style="v" sid="REV 17:4"/>त्यस स्‍त्रीले बैजनी र रातो चहकिलो पोशाक लगाएकी र सुन, बहुमूल्य मणि र मोतीहरूले सिँगारिएकी थिई । घिनलाग्दा कुराहरू र यौन अनैतिकताका अशुद्ध थोकहरूले भरिएको एउटा सुनको कचौरा त्यसले हातमा समातिरहेकी थिई ।<verse eid="REV 17:4"/></para>
<para style="p"><verse number="5" style="v" sid="REV 17:5"/>एउटा रहस्यको अर्थ भएको नाउँ त्यसको निधारमा लेखिएको थियोः “पृथ्वीमा भएका घिनलाग्दा कुराहरू र वेश्याहरूकी आमा महान् बेबिलोन ।”<verse eid="REV 17:5"/></para>
<para style="p"><verse number="6" style="v" sid="REV 17:6"/>मैले त्यस स्‍त्रीले विश्‍वासीहरूको रगत र येशूको निम्ति सहिद भएकाहरूको रगत पिएर मातेकी देखेँ । जब मैले त्यसलाई देखेँ, तब म सार्‍है नै चकित भएँ ।<verse eid="REV 17:6"/></para>
<para style="p"><verse number="7" style="v" sid="REV 17:7"/>तर स्वर्गदूतले मलाई भने, “तिमी किन चकित हुन्छौँ ? म तिमीलाई त्यो स्‍त्री र त्यसलाई बोक्‍ने सातवटा टाउका र दसवटा सिङ भएको पशुको रहस्यको अर्थ बताउनेछु ।<verse eid="REV 17:7"/></para>
<para style="p"><verse number="8" style="v" sid="REV 17:8"/>तिमीले देखेको त्यो पशु अस्तित्वमा थियो र अहिले अस्तित्वमा छैन, तर अगाध खाँदबाट माथि निस्कन लागेको छ । तब यो विनाशतिर जानेछ । पृथ्वीमा जिउनेहरू जसका नाउँ संसारको उत्पत्तिदेखि जीवनको पुस्तकमा लेखिएका छैनन्, तिनीहरू त्यो पशुलाई देखेर चकित पर्नेछन्, किनभने त्यो अस्तित्वमा थियो, अहिले अस्तित्वमा छैन, तर आउनै लागेको छ ।<verse eid="REV 17:8"/></para>
<para style="p"><verse number="9" style="v" sid="REV 17:9"/>यसले बुद्धि भएको मनलाई आव्हान गर्छ । सातवटा टाउका सातवटा डाँडा हुन् जसमाथि त्यो स्‍त्री बसेकी छे ।<verse eid="REV 17:9"/></para>
<para style="p"><verse number="10" style="v" sid="REV 17:10"/>तिनीहरू सात राजाहरू पनि हुन् । पाँच जना राजा पतन भइसकेका छन्, एक जना अस्तित्वमा छ, र एक जना अहिलेसम्म आएको छैन । जब त्यो आउँछ, तब केही समयका लागि रहन्छ ।<verse eid="REV 17:10"/></para>
<para style="p"><verse number="11" style="v" sid="REV 17:11"/>त्यो पशु अस्तित्वमा थियो, तर अहिले अस्तित्वमा छैन । त्यो आफैँ पनि आठौँ राजा हो, तर ती सात राजामध्‍ये त्यो एक हो, तर त्यो नष्‍ट हुन गइरहेको छ ।<verse eid="REV 17:11"/></para>
<para style="p"><verse number="12" style="v" sid="REV 17:12"/>तिमीले देखेका दसवटा सिङ दस जना राजा हुन्, जसले अहिलेसम्म राज्य प्राप्‍त गरेका छैनन्, तर त्यो पशुसँगै तिनीहरूले एक घण्टाका निम्ति राजाकै अधिकार प्राप्‍त गर्नेछन् ।<verse eid="REV 17:12"/></para>
<para style="p"><verse number="13" style="v" sid="REV 17:13"/>यिनीहरूको एउटै विचार छ, र तिनीहरूले आफ्नो शक्‍ति र अधिकार त्यो पशुलाई दिन्छन् ।<verse eid="REV 17:13"/></para>
<para style="p"><verse number="14" style="v" sid="REV 17:14"/>तिनीहरूले थुमाको विरुद्धमा लडाइँ गर्नेछन् । तर थुमाले तिनीहरूलाई जित्‍नुहुनेछ, किनभने उहाँ प्रभुहरूका प्रभु र राजाहरूका राजा हुनुहुन्छ, र उहाँसँग हुनेहरू बोलाइएका, छानिएका र विश्‍वासयोग्यहरू हुन् ।”<verse eid="REV 17:14"/></para>
<para style="p"><verse number="15" style="v" sid="REV 17:15"/>ती स्वर्गदूतले मलाई भने, “तिमीले देखेको पानीमाथि जहाँ त्यो वेश्या बसेकी छे, त्यो पानी मानिसहरू, भिड, जाति र भाषाहरू हुन् ।”<verse eid="REV 17:15"/></para>
<para style="p"><verse number="16" style="v" sid="REV 17:16"/>तिमीले देखेका दसवटा सिङ र त्यो पशुले त्यो वेश्यालाई घृणा गर्नेछन् । तिनीहरूले त्यसलाई एकलो र नाङगै पारेर त्यसको शरीरलाई सिद्ध्याउनेछन्, र त्यसलाई तिनीहरूले आगोले पूर्ण रूपमा डढाउनेछन् ।<verse eid="REV 17:16"/></para>
<para style="p"><verse number="17" style="v" sid="REV 17:17"/>किनभने परमेश्‍वरको वचन पुरा नहोउञ्‍जेलसम्म एउटै मनको भई तिनीहरूले आफ्नो अधिकार त्यो पशुलाई राज्य गर्न दिन उहाँको उद्देश्य पुरा हुनलाई परमेश्‍वरले यस्तो विचार हलिदिनुभयो ।<verse eid="REV 17:17"/></para>
<para style="p"><verse number="18" style="v" sid="REV 17:18"/>तिमीले देखेको त्यो स्‍त्री पृथ्वीका राजाहरूमाथि शासन गर्ने महानगरी हो ।”<verse eid="REV 17:18"/></para>
<chapter eid="REV 17"/>
<chapter number="18" style="c" sid="REV 18"/>
<para style="p"><verse number="1" style="v" sid="REV 18:1"/>यी कुराहरूपछि मैले अर्को स्वर्गदूत स्वर्गबाट तल झरिरहेको देखेँ । उनीसँग ठुलो शक्‍ति थियो, र उनको महिमाद्वारा पृथ्‍वी उज्यालो भएको थियो ।<verse eid="REV 18:1"/></para>
<para style="p"><verse number="2" style="v" sid="REV 18:2"/>उनी शक्‍तिशाली चर्को सोरले यसो भन्दै कराए, “पतन, महान् बेबिलोनको पतन भएको छ, त्यो दुष्‍ट आत्माहरूका निम्ति एक वासस्थान, हरेक अशुद्ध आत्माका लागि वासस्थान र हरेक अशुद्ध र घृणित चराको एक वासस्थान भएकी छे ।<verse eid="REV 18:2"/></para>
<para style="p"><verse number="3" style="v" sid="REV 18:3"/>किनभने सबै जातिले त्यसको अनैतिक कामवासनाको मद्य पिएका छन् । पृथ्वीका राजाहरूले त्यससँग अनैतिक काम गरेका छन् । त्यसको विलासिताको शक्‍तिको जीवन यापनबाट पृथ्‍वीका व्यापारीहरू धेरै धनी भएका छन् ।”<verse eid="REV 18:3"/></para>
<para style="p"><verse number="4" style="v" sid="REV 18:4"/>त्यसपछि मैले स्वर्गबाट यसो भनेको अर्को आवाज सुनेँ, “मेरा मानिसहरू हो, त्यसबाट बाहिर आओ, ताकि तिमीहरू त्यसका पापहरूमा सहभागी बन्‍नु नपरोस्, र त्यसका कुनै पनि विपत्ति तिमीहरूले भोग्‍नु नपरोस् ।<verse eid="REV 18:4"/></para>
<para style="p"><verse number="5" style="v" sid="REV 18:5"/>त्यसका पापहरूको थुप्रो स्वर्गजस्तै अग्लो भएको छ, र परमेश्‍वरले त्यसका दुष्‍ट कामहरूको सम्झना गर्नुभएको छ ।<verse eid="REV 18:5"/></para>
<para style="p"><verse number="6" style="v" sid="REV 18:6"/>जसरी त्यसले अरूलाई दिएकी थिई, त्यसरी नै त्यसलाई फर्काइदेओ र त्यसले जे गरेकी छे फिर्ता गरिदेओ । त्यसले कचौरामा जे मिसाएकी थिई, त्यसको दोब्बर हुने गरी त्यसलाई देओ ।<verse eid="REV 18:6"/></para>
<para style="p"><verse number="7" style="v" sid="REV 18:7"/>जसरी त्यसले आफैँलाई महिमित तुल्याई र सुखविलासमा जीवन बिताएकी थिई, त्यसरी नै त्यसलाई यातना र शोक देओ । किनभने त्यसले आफ्नो ह्रदयमा भनेकी छे, ‘म रानीजस्तै भएर बसेकी छु , म एक विधवा होइनँ, र मैले कहिल्यै शोक हेर्नुपर्नेछैन ।’<verse eid="REV 18:7"/></para>
<para style="p"><verse number="8" style="v" sid="REV 18:8"/>त्यसकारण, त्यसमाथि एकै दिनमा मृत्यु, शोक र अनिकालका विपत्ति आइपर्नेछन् । त्यसलाई आगोद्वारा भस्म पारिनेछ, किनभने परमप्रभु परमेश्‍वर शक्‍तिशाली हुनुहुन्छ, र उहाँ त्यसको न्‍यायकर्ता हुनुहुन्छ ।”<verse eid="REV 18:8"/></para>
<para style="p"><verse number="9" style="v" sid="REV 18:9"/>पृथ्‍वीका राजाहरूले त्यससँग अनैतिक यौन काम गरे र त्यसले नियन्त्रणदेखि बाहिर गएर बलेको धुवाँ देखेर त्यससँगै रुने र विलाप गर्नेछ ।<verse eid="REV 18:9"/></para>
<para style="p"><verse number="10" style="v" sid="REV 18:10"/>तिनीहरूले त्यसको यातनाको डरलाई देखेर टाढै उभिएर यसो भन्‍नेछन्, “धिकार, धिकार त्यस महान् सहरलाई, शक्‍तिशाली सहर बेबिलोन ! किनकि एकै घडीमा तेरो न्याय आएको छ ।”<verse eid="REV 18:10"/></para>
<para style="p"><verse number="11" style="v" sid="REV 18:11"/>पृथ्वीका व्यापारीहरूले त्यसको लागि रुने र विलाप गर्नेछन्, किनकि त्यस समयदेखि कसैले पनि त्यसका सामानहरू किन्‍नेछैन ।<verse eid="REV 18:11"/></para>
<para style="p"><verse number="12" style="v" sid="REV 18:12"/>सुन, चाँदी, बहुमूल्य पत्थर, मोती, मिहिन सुती कपडा, बैजनी, रेसम, चहकिलो रङ सबै किसिमका सुगन्धित काठ, हरेक प्रकारका हस्तिहाडका भाँडाहरू, हरेक बहुमूल्य काठबाट बनेको भाँडा, काँसा, फलाम, सिङ्गमरमर,<verse eid="REV 18:12"/></para>
<para style="p"><verse number="13" style="v" sid="REV 18:13"/>तेजपात, मसला, धूप, मूर्र, सुगन्धित धूप, दाखमद्य, तेल, मसिनो पिठो, गहुँ, गाई, भेडा, घोडाहरू र रथहरू, र दासहरू र मानव आत्माहरू ।<verse eid="REV 18:13"/></para>
<para style="p"><verse number="14" style="v" sid="REV 18:14"/>तेरो सबै शक्‍तिले तैंले चाहेको फल तँबाट गइसकेको छ । तेरा सबै सुखविलास र वैभवहरू गुमेका छन्, ती फेरि कहिल्यै भेटिनेछैनन् ।<verse eid="REV 18:14"/></para>
<para style="p"><verse number="15" style="v" sid="REV 18:15"/>यी सामानका व्‍यापारीहरू जसले व्‍यापारद्वारा धन कमाएका थिए, तिनीहरूले त्यसमा परिआउने यातनाको डरले टाढै उभिएर रुने र चर्को गरी विलाप गर्नेछन् ।<verse eid="REV 18:15"/></para>
<para style="p"><verse number="16" style="v" sid="REV 18:16"/>तिनीहरूले भन्‍नेछन्, “धिकार महान् सहर, तँलाई धिकार, त्यो जसले मलमल, बैजनी र रातो रङको कपडा लगाएर सुन, मोती र बहुमूल्य गहनाहरूले सिँगारिएकी थिइस् ।<verse eid="REV 18:16"/></para>
<para style="p"><verse number="17" style="v" sid="REV 18:17"/>एकै घडीमा सबै सम्पत्ति नष्‍ट भएका छन् ।” हरेक जहाजको कप्‍तान, हरेक यात्रा गर्ने मानिस, नाविकहरू र समुद्रमा व्यापार गर्नेहरू टाढै उभिए ।<verse eid="REV 18:17"/></para>
<para style="p"><verse number="18" style="v" sid="REV 18:18"/>त्यो जलेको धुवाँ देखेर तिनीहरू कराए । तिनीहरूले भने, “योजस्तो महान् सहर अरू कुन छ र ?”<verse eid="REV 18:18"/></para>
<para style="p"><verse number="19" style="v" sid="REV 18:19"/>तिनीहरूले आफ्ना टाउकामा धुलो फ्याँकेर रुँदै र कराउँदै विलाप गरे, “धिक्‍कार, महान् सहरलाई धिक्‍कार, जहाँ समुद्रमा तिनीहरूका जहाज हुनेहरू त्यसको सम्पत्तिबाट धनी भएका थिए । किनकि एकै क्षणमा त्यो नष्‍ट पारिएकी छे ।”<verse eid="REV 18:19"/></para>
<para style="p"><verse number="20" style="v" sid="REV 18:20"/>स्वर्ग, त्यसमाथि आनन्द गर, विश्‍वासीहरू, प्रेरितहरू र अगमवक्‍ताहरू, किनकि परमेश्‍वरले तिमीहरूमाथिको न्‍याय त्यसमाथि ल्याउनुभएको छ ।”<verse eid="REV 18:20"/></para>
<para style="p"><verse number="21" style="v" sid="REV 18:21"/>एक जना शक्‍तिशाली स्वर्गदूतले जाँतोजस्तो एउटा ढुङ्गा उठाए र यसो भन्दै समुद्रमा फाले, “यस प्रकारले बेबिलोन, महान् सहर हिंसात्मक तरिकाले तल खसालिनेछ र त्यसलाई फेरि कहिल्यै देखिनेछैन ।<verse eid="REV 18:21"/></para>
<para style="p"><verse number="22" style="v" sid="REV 18:22"/>वीणाको स्वर, सङ्गीतकारहरू, बाँसुरी बजाउनेहरू र तुरही फुक्‍नेहरूको धुन तँमा फेरि कहिल्‍यै सुनिनेछैन । कुनै पनि कारिगर तँमाथि भेटाइनेछैन । कुनै पनि जाँतोको आवाज तँमा कहिल्‍यै सुनिनेछैन ।<verse eid="REV 18:22"/></para>
<para style="p"><verse number="23" style="v" sid="REV 18:23"/>बत्तीको ज्योति तँमा कहिल्‍यै चम्कनेछैन । दुलहा र दुलहीको आवाज तँमा कहिल्‍यै सुनिनेछैन, किनभने तेरा व्यापारीहरू पृथ्‍वीका राजकुमारहरू थिए, र जातिहरू तेरा टुनामुनाद्वारा छानिएका थिए ।<verse eid="REV 18:23"/></para>
<para style="p"><verse number="24" style="v" sid="REV 18:24"/>त्यसैमा अगमवक्‍ताहरू र विश्‍वासीहरूको रगत र पृथ्‍वीमा मारिएकाहरू सबैको रगत भेटिएको थियो ।”<verse eid="REV 18:24"/></para>
<chapter eid="REV 18"/>
<chapter number="19" style="c" sid="REV 19"/>
<para style="p"><verse number="1" style="v" sid="REV 19:1"/>यी कुरापछि मैले ठुलो सङ्ख्यामा भएका मानिसहरूले चर्को सोरले स्वर्गमा यस भनिरहेको जस्तो सुनेँ, “हल्लेलूयाह ! मुक्‍ति, महिमा र शक्‍ति हाम्रा परमेश्‍वरका हुन् ।<verse eid="REV 19:1"/></para>
<para style="p"><verse number="2" style="v" sid="REV 19:2"/>उहाँको इन्साफ सत्य र न्यायपूर्ण छन् । किनभने उहाँले महान् व्यभिचारीणीलाई इन्साफ गर्नुभएको छ, जसले पृथ्‍वीलाई त्यसको अनैतिक यौनले भ्रष्‍ट पारेकी छे । उहाँले आफ्ना दासहरूका रगतको निम्ति बदला लिनुभएको छ, जुन त्यो आफैँले बगाएकी थिई ।”<verse eid="REV 19:2"/></para>
<para style="p"><verse number="3" style="v" sid="REV 19:3"/>तिनीहरूले दोस्रो चोटि भने, “हल्लेलूयाह ! त्यसबाटै सदाकालका निम्ति धुवाँ निस्किरहन्छ ।”<verse eid="REV 19:3"/></para>
<para style="p"><verse number="4" style="v" sid="REV 19:4"/>चौबिस जना एल्डर र चार जीवित प्राणीहरू आफैँले भुइँसम्मै घोप्टो परेर सिंहासनमा विराजमान हुनुभएका परमेश्‍वरलाई दण्डवत् गर्दै आराधना गरे । तिनीहरूले “आमेन । हल्लेलूयाह !” भनिरहेका थिए ।<verse eid="REV 19:4"/></para>
<para style="p"><verse number="5" style="v" sid="REV 19:5"/>त्यसपछि सिंहासनबाट यसो भन्‍ने एउटा आवाज आयो, “तिमीहरू सबै उहाँका दासहरू हौ जसले उहाँको भय मान्दछन्, हाम्रा परमेश्‍वरको प्रशंसा गर ।”<verse eid="REV 19:5"/></para>
<para style="p"><verse number="6" style="v" sid="REV 19:6"/>अनि एउटा ठुलो भिडको आवाज जस्तो सोर, धेरै पानीको आवाज र गर्जनजस्तोले “हल्लेलूयाह” भनिरहेको मैले सुनेँ किनभने हाम्रा परमप्रभु सर्वशक्‍तिमान् परमेश्‍वरले राज्य गर्नुहुन्‍छ ।<verse eid="REV 19:6"/></para>
<para style="p"><verse number="7" style="v" sid="REV 19:7"/>हामी आनन्दित होऔँ र खुसी मनाऔँ, र उहाँलाई महिमा दिऔँ किनभने थुमाका विवाहको उत्सव मनाउने दिन आएको छ, उहाँकी दुलहीले आफैँलाई तयार बनाएकी छन् ।”<verse eid="REV 19:7"/></para>
<para style="p"><verse number="8" style="v" sid="REV 19:8"/>तिनलाई मलमलको वस्‍त्र लगाउन अनुमति दिइयो, (किनकि मलमलको वस्‍त्र उहाँका पवित्र मानिसहरूका धार्मिक कार्यहरू हुन् ) ।<verse eid="REV 19:8"/></para>
<para style="p"><verse number="9" style="v" sid="REV 19:9"/>स्वर्गदूतले मलाई भने, “यो लेखः ‘थुमाको विवाहको भोजमा निमन्‍त्रणा गरिएकाहरू धन्यका हुन् ।’ उनले मलाई यो पनि भने, ‘यी परमेश्‍वरका सत्य वचन हुन् ।’<verse eid="REV 19:9"/></para>
<para style="p"><verse number="10" style="v" sid="REV 19:10"/>उनलाई आराधना गर्न म उनको खुट्टा अगाडि घोप्टो परेँ, तर उनले मलाई “यसो नगर भन्‍नुभयो, किनभने म येशूको बारेमा गवाही राख्‍ने तिम्रा भाइहरू र एक सङ्गी दास मात्र हुँ । परमेश्‍वरको आराधना गर, किनभने येशूको बारेमा भएको गवाही अगमवाणीका आत्‍मा हुनुहुन्छ ।”<verse eid="REV 19:10"/></para>
<para style="p"><verse number="11" style="v" sid="REV 19:11"/>तब मैले स्वर्ग खोलिएको देखेँ, र मैले हेरेँ त्यहाँ एउटा सेतो घोडा थियो । त्यसमाथि सवार हुनुहुनेलाई सत्य र विश्‍वासयोग्य भनिन्थ्यो । उहाँले न्‍यायपूर्ण रूपमा इन्साफ र युद्ध गर्नुहुन्छ ।<verse eid="REV 19:11"/></para>
<para style="p"><verse number="12" style="v" sid="REV 19:12"/>उहाँका आँखा आगोको ज्वालाजस्ता र उहाँका शिरमा धेरै मुकुट थिए । उहाँमाथि लेखिएको नाउँ उहाँलाई बाहेक अरू कसैलाई थाहा थिएन ।<verse eid="REV 19:12"/></para>
<para style="p"><verse number="13" style="v" sid="REV 19:13"/>उहाँले रगतमा चोबलिएको वस्‍त्र पहिरिनुभएको थियो, र उहाँको नाउँलाई परमेश्‍वरको वचन भनेर बोलाइन्थ्यो ।”<verse eid="REV 19:13"/></para>
<para style="p"><verse number="14" style="v" sid="REV 19:14"/>मलमलका सफा कपडा पहिरिएर स्वर्गका सेनाहरू सेतो घोडामा उहाँलाई पछ्याइरहे ।<verse eid="REV 19:14"/></para>
<para style="p"><verse number="15" style="v" sid="REV 19:15"/>जाति-जातिहरूलाई प्रहार गर्न उहाँको मुखबाट धारिलो तरवार निस्कन्छ, र उहाँले तिनीहरूमाथि फलामको डन्डाले शासन गर्नुहुनेछ । सर्वशक्‍तिमान् परमेश्‍वरको क्रोधले दाखको कोललाई कुल्चन्छ ।<verse eid="REV 19:15"/></para>
<para style="p"><verse number="16" style="v" sid="REV 19:16"/>उहाँको पोशाक र तिघ्रामा “राजाहरूका राजा र प्रभुहरूका प्रभु” भनी एउटा नाउँ लेखिएको छ ।<verse eid="REV 19:16"/></para>
<para style="p"><verse number="17" style="v" sid="REV 19:17"/>मैले एउटा स्वर्गदूतलाई सूर्यमा उभिरहेको देखेँ । तिनले माथि उडिरहेका चराहरू सबैलाई ठुलो सोरले बोलाए, “आओ, सबै परमेश्‍वरको ठुलो भोजका निम्ति भेला होओ ।<verse eid="REV 19:17"/></para>
<para style="p"><verse number="18" style="v" sid="REV 19:18"/>तिमीहरूले राजाहरू, कप्‍तानहरू, शक्‍तिशाली मानिसहरू, घोडाहरू र त्यसमाथि सवार हुनेहरू, सबै मानिसहरू, दास र स्वतन्त्र दुवै, कमजोर र शक्‍तिशाली सबैका मासु खानेछौ ।”<verse eid="REV 19:18"/></para>
<para style="p"><verse number="19" style="v" sid="REV 19:19"/>मैले पशु र पृथ्वीका राजाहरूलाई तिनीहरूका सेनाहरूका साथमा देखेँ । तिनीहरू घोडामाथि सवार हुनुहुने र उहाँका सेनाहरूसँग युद्ध गर्न भेला भएका थिए ।<verse eid="REV 19:19"/></para>
<para style="p"><verse number="20" style="v" sid="REV 19:20"/>उहाँको उपस्थितिमा आश्‍चर्य कामहरू प्रदर्शन गर्ने झुटा अगमवक्‍तासँगै त्यो पशु पक्राउ पर्‍यो । यी चिह्नद्वारा त्यो झुटा अगमवक्‍ताले त्यस पशुको छाप लगाउने र त्यसको प्रतिरूपको आराधना गर्नेहरूलाई छल गर्‍यो । तिनीहरूमध्ये दुई जनालाई बलिरहेको गन्धकको अग्‍नि-कुण्डमा जिउँदै फालियो ।<verse eid="REV 19:20"/></para>
<para style="p"><verse number="21" style="v" sid="REV 19:21"/>तिनीहरूमध्ये बाँकी रहेकाहरूलाई घोडा सवारको मुखबाट निस्केको तरवारद्वारा मारियो । तिनीहरूको मृत शरीरलाई सबै चराले खाए ।<verse eid="REV 19:21"/></para>
<chapter eid="REV 19"/>
<chapter number="20" style="c" sid="REV 20"/>
<para style="p"><verse number="1" style="v" sid="REV 20:1"/>तब मैले स्वर्गबाट तल झरिरहेको एउटा स्वर्गदूतलाई देखेँ । उनीसँग अगाध खाँदको साँचो र एउटा ठुलो साङ्लो उनको हातमा थियो ।<verse eid="REV 20:1"/></para>
<para style="p"><verse number="2" style="v" sid="REV 20:2"/>उनले अजिङ्गर अर्थात् त्यो प्राचीन सर्पलाई पक्रे, जो दुष्‍ट वा शैतान हो । उनले त्यसलाई एक हजार वर्षका निम्ति बाँधे ।<verse eid="REV 20:2"/></para>
<para style="p"><verse number="3" style="v" sid="REV 20:3"/>उनले त्यसलाई अगाद खाँदमा फालिदिए र यसलाई बन्द गरे र त्यसमाथि मोहोर लगाइदिए । एक हजार वर्ष पुरा नभएसम्म त्यसले जाति-जातिहरूलाई छल गर्न नपाओस् भनी यसो गरिएको थियो । त्यसपछि त्यसलाई केही समयका निम्ति स्वतन्‍त्र गरिनुपर्छ ।<verse eid="REV 20:3"/></para>
<para style="p"><verse number="4" style="v" sid="REV 20:4"/>अनि मैले सिंहासनहरू देखेँ । त्यसमाथि बस्‍नुहुनेलाई न्‍याय गर्ने अधिकार दिइएको थियो । मैले परमेश्‍वरको वचन र येशूको गवाहीका निम्ति शिर काटिएका आत्माहरूलाई पनि देखेँ । तिनीहरूले पशु वा मूर्तिहरूलाई आराधना गरेनन्, र तिनीहरूले आफ्नो निधारमा वा हातमा छाप लगाउनलाई इन्कार गरे । तिनीहरू जीवित भए, र येशूसँगै एक हजार वर्षसम्म राज्य गरे ।<verse eid="REV 20:4"/></para>
<para style="p"><verse number="5" style="v" sid="REV 20:5"/>बाँकी रहेका मृतकहरू हजार वर्षको अन्त्य नभएसम्म जीवित भएनन् । यो पहिलो पुनरुत्‍थान हो ।<verse eid="REV 20:5"/></para>
<para style="p"><verse number="6" style="v" sid="REV 20:6"/>पहिलो पुनरुत्‍थानमा सहभागी हुनेहरू जो कोही पनि पवित्र र धन्यका हुन् । यिनीहरूमाथि दोस्रो मृत्युको कुनै शक्‍ति हुँदैन । तिनीहरूले परमेश्‍वर र ख्रीष्‍टका पुजारीहरू भएर एक हजार वर्षसम्म उहाँसँगै राज्य गर्नेछन् ।<verse eid="REV 20:6"/></para>
<para style="p"><verse number="7" style="v" sid="REV 20:7"/>जब एक हजार वर्षको अन्त्य हुन्छ, तब शैतानलाई त्यसको कैदबाट छोडिनेछ ।<verse eid="REV 20:7"/></para>
<para style="p"><verse number="8" style="v" sid="REV 20:8"/>पृथ्वीको चारै कुनामा भएका जातिहरूलाई छल गर्न त्यो बहिर जानेछ, गोग र मागोगले तिनीहरूलाई युद्धका निम्ति सँगै ल्याउनेछन् । तिनीहरू समुद्रको बालुवासरह अनगिन्ती हुनेछन् ।<verse eid="REV 20:8"/></para>
<para style="p"><verse number="9" style="v" sid="REV 20:9"/>तिनीहरू पृथ्वीको चारैतिर गएर विश्‍वासीहरूको छाउनीवरिपरि र प्रिय सहरलाई घेरे । तर स्वर्गबाट आगो तल झरेर तिनीहरूलाई नष्‍ट पार्‍यो ।<verse eid="REV 20:9"/></para>
<para style="p"><verse number="10" style="v" sid="REV 20:10"/>तिनीहरूलाई छल गर्ने त्यस दुष्‍टलाई गन्धकको जलिरहेको कुण्डमा फालियो, जहाँ पशु र झुटा अगमवक्‍ता फ्याँकिएका थिए । तिनीहरूले दिनरात सदाकाल यातना भोग्‍नेछन् ।<verse eid="REV 20:10"/></para>
<para style="p"><verse number="11" style="v" sid="REV 20:11"/>त्यसपछि मैले एउटा महान् सेतो सिंहासन र त्यसमाथि विराजमान हुनुहुनेलाई देखेँ । उहाँको उपस्थितिबाट स्वर्ग र पृथ्‍वी भागेर टाढा गए, तर तिनीहरूका लागि जान त्यहाँ कुनै ठाउँ थिएन ।<verse eid="REV 20:11"/></para>
<para style="p"><verse number="12" style="v" sid="REV 20:12"/>मैले शक्‍तिशाली र कमजोर मृतकहरूलाई सिंहासनको अगाडि उभिरहेको देखेँ र पुस्तकहरू खोलिए । तब अर्को पुस्तक अर्थात् जीवनको पुस्तक पनि खोलिएको थियो । ती पुस्तकहरूमा लेखिएका विवरणअनुसार तिनीहरूका कामहरूका आधारमा मृतकहरूको न्याय भयो ।<verse eid="REV 20:12"/></para>
<para style="p"><verse number="13" style="v" sid="REV 20:13"/>समुद्रमा भएका मृतकहरूलाई त्यसले फिर्ता गरिदियो । मृत्यु र पातालले तिनीहरूमा भएका मृतकहरूलाई दिए, र तिनीहरूले गरेका कामअनुसार मृतकहरूको न्याय भयो ।<verse eid="REV 20:13"/></para>
<para style="p"><verse number="14" style="v" sid="REV 20:14"/>मृत्यु र पाताल अग्‍नि-कुण्डमा फालिए । यो अग्‍नि-कुण्ड दोस्रो मृत्यु हो ।<verse eid="REV 20:14"/></para>
<para style="p"><verse number="15" style="v" sid="REV 20:15"/>जीवनको पुस्तकमा कसैको नाउँ लेखिएको नभेट्टाइएमा त्यसलाई अग्‍नि-कुण्डमा फालियो ।<verse eid="REV 20:15"/></para>
<chapter eid="REV 20"/>
<chapter number="21" style="c" sid="REV 21"/>
<para style="p"><verse number="1" style="v" sid="REV 21:1"/>अनि मैले नयाँ स्वर्ग र नयाँ पृथ्‍वी देखेँ, किनभने पहिलो स्वर्ग र पहिलो पृथ्‍वी बितिगए, र समुद्र त छँदै थिएन ।<verse eid="REV 21:1"/></para>
<para style="p"><verse number="2" style="v" sid="REV 21:2"/>तब परमेश्‍वरबाट दुलहाका लागि दुलहीझैँ सिङ्‍गारिएर तयार पारिएकी पवित्र सहर, नयाँ यरूशलेम स्वर्गबाट तल झरिरहेको मैले देखेँ ।<verse eid="REV 21:2"/></para>
<para style="p"><verse number="3" style="v" sid="REV 21:3"/>मैले सिंहासनबाट चर्को सोरमा यसो भनेको सुनेँ, “हेर, परमेश्‍वरको वासस्थान मानव-जातिसँग छ, र उहाँ तिनीहरूसँग बास गर्नुहुनेछ । तिनीहरू उहाँका मानिसहरू हुनेछन्, अनि परमेश्‍वर आफैँ तिनीहरूसँग हुनुहुनेछ र उहाँ तिनीहरूका परमेश्‍वर हुनुहुनेछ ।<verse eid="REV 21:3"/></para>
<para style="p"><verse number="4" style="v" sid="REV 21:4"/>उहाँले तिनीहरूका आँखाबाट आँशुका हरेक थोपा पुछिदिनुहुनेछ, र त्यहाँ कुनै मृत्यु हुनेछैन, वा शोक वा विलौना वा कष्‍ट पनि हुनेछैन । पहिलेका थोकहरू बितेर गएका छन् ।<verse eid="REV 21:4"/></para>
<para style="p"><verse number="5" style="v" sid="REV 21:5"/>सिंहासनमा विराजमान हुनुहुनेले भन्‍नुभयो, “हेर, म सबै कुरा नयाँ बनाउनेछु ।” उहाँले भन्‍नुभयो, “यो लेख किनभने यी वचनहरू भरोसायोग्य र सत्य छन् ।”<verse eid="REV 21:5"/></para>
<para style="p"><verse number="6" style="v" sid="REV 21:6"/>उहाँले मलाई भन्‍नुभयो, “यी कुराहरू सिद्धिएका छन् । म नै अल्फा र ओमेगा, सुरु र अन्त्य हुँ । जो तिर्खाउँछ उसलाई म सित्तैँमा जीवनको पानी मुहानबाट पिउन दिनेछु ।<verse eid="REV 21:6"/></para>
<para style="p"><verse number="7" style="v" sid="REV 21:7"/>जसले विजय प्राप्‍त गर्छ, त्यसले यी कुराहरूमाथि उत्तराधिकार गर्नेछ, र म त्यसको परमेश्‍वर हुनेछ, र ऊ मेरो छोरा हुनेछ ।<verse eid="REV 21:7"/></para>
<para style="p"><verse number="8" style="v" sid="REV 21:8"/>तर डराउनेहरू, अविश्‍वासीहरू, घिनलाग्दाहरू, हत्याराहरू, यौन-अनैतिकहरू, जादुगरहरू, मूर्तिपूजकहरू र झुट बोल्नेहरूको भाग बलिरहेको आगो र गन्धकको कुण्डमा हुनेछ । त्यो दोस्रो मृत्यु हो ।”<verse eid="REV 21:8"/></para>
<para style="p"><verse number="9" style="v" sid="REV 21:9"/>अन्तिम सात विपत्तिका कचौराले भरिएका स्वर्गदूतहरूमध्ये एक जना स्वर्गदूत मकहाँ आए, र तिनले भने, “यहाँ आऊ । म तिमीलाई थुमाकी पत्‍नी दुलही देखाउनेछु ।”<verse eid="REV 21:9"/></para>
<para style="p"><verse number="10" style="v" sid="REV 21:10"/>अनि तिनले मलाई आत्मामा बोकेर एउटा ठुलो अग्‍लो पर्वतमा लगे र परमेश्‍वरबाट स्वर्गदेखि तल झरिरहेको पवित्र सहर यरूशलेम मलाई देखाए ।<verse eid="REV 21:10"/></para>
<para style="p"><verse number="11" style="v" sid="REV 21:11"/>यरूशलेममा परमेश्‍वरको महिमा थियो, र त्यसको चमक बहुमूल्य रत्‍नहरूजस्तो, मणिक स्फटिक पत्थरको जस्तो थियो ।<verse eid="REV 21:11"/></para>
<para style="p"><verse number="12" style="v" sid="REV 21:12"/>त्यसका बाह्रवटा ढोकासँगै एउटा ठुलो अग्‍लो पर्खाल थियो, ढोकाहरूमा बाह्र जना स्वर्गदूत थिए । ढोकाहरूमा इस्राएलको सन्तानका बाह्रै कुलका नाउँहरू लेखिएका थिए ।<verse eid="REV 21:12"/></para>
<para style="p"><verse number="13" style="v" sid="REV 21:13"/>पूर्वमा तिनवटा ढोका, उत्तरमा तिनवटा ढोका, दक्षिणमा तिनवटा ढोका र पश्‍चिममा तिनवटा ढोका थिए ।<verse eid="REV 21:13"/></para>
<para style="p"><verse number="14" style="v" sid="REV 21:14"/>सहरका पर्खालका बाह्रवटा जग थिए, र तीमाथि थुमाका बाह्रै प्रेरितका बाह्रवटा नाउँ थिए ।<verse eid="REV 21:14"/></para>
<para style="p"><verse number="15" style="v" sid="REV 21:15"/>मसँग बोल्नुहुनेसँग सहर र त्यसका पर्खालहरू नाप्‍नलाई एउटा सुनको नाप्‍ने लौरो थियो ।<verse eid="REV 21:15"/></para>
<para style="p"><verse number="16" style="v" sid="REV 21:16"/>त्यो सहर वर्गाकार थियो; त्यसको लम्बाइ र चौडाइ उस्तै थिए । त्यस लौरोले सहर नाप्दा त्यो लगभग बाह्र हजार लम्बाइको थियो (त्यसको लम्बाइ, चौडाइ र उचाइ उस्तै थिए ) ।<verse eid="REV 21:16"/></para>
<para style="p"><verse number="17" style="v" sid="REV 21:17"/>तिनले त्यसको पर्खाल पनि नापे, मानिसहरूद्वारा नाप्‍दा त्यो पैँसट्ठी मिटरको थियो । (जुन स्वर्गदूतहरूले पनि नापेको हो ) ।<verse eid="REV 21:17"/></para>
<para style="p"><verse number="18" style="v" sid="REV 21:18"/>पर्खाल बिल्लौर र सहर शुद्ध सुनले सफा काँचजस्तै बनाइएको थियो ।<verse eid="REV 21:18"/></para>
<para style="p"><verse number="19" style="v" sid="REV 21:19"/>पर्खालका जगहरू हर प्रकारका बहुमूल्य पत्थरद्वारा बनाइएका थिए । पहिलो बिल्लौर थियो, दोस्रो निलमणि थियो, तेस्रो हरित थियो, चौथो पन्‍ना थियो ।<verse eid="REV 21:19"/></para>
<para style="p"><verse number="20" style="v" sid="REV 21:20"/>पाँचौँ आनिक्स थियो, छैटौँ लालमणि थियो, सातौँ पीतमणि थियो, आठौँ बेरूज थियो, नवौँ पुष्पराज थियो, दसौँ लसुने रत्‍न थियो । एघारौँ नीलमणि थियो, र बाह्रौँ कटेला थियो ।<verse eid="REV 21:20"/></para>
<para style="p"><verse number="21" style="v" sid="REV 21:21"/>बाह्रवटा ढोका बाह्र मोतीका थिए । प्रत्येक ढोका मोतीबाट बनेको थियो । सहरका गल्लीहरू निखुर सुनका थिए, काँचजस्तै छर्लङ्ग देखिन्थे ।<verse eid="REV 21:21"/></para>
<para style="p"><verse number="22" style="v" sid="REV 21:22"/>मैले सहरमा कुनै मन्दिर देखिनँ, किनभने सर्वशक्‍तिमान् परमप्रभु परमेश्‍वर र थुमा नै यसको मन्दिर हुनुहुन्छ ।<verse eid="REV 21:22"/></para>
<para style="p"><verse number="23" style="v" sid="REV 21:23"/>सहरलाई उज्यालो पार्न सूर्य वा चन्द्रमाको कुनै आवश्यक थिएन । किनकि परमेश्‍वरको महिमा नै त्यसमाथि चमक थियो, र त्यसको बत्ती थुमा हुनुहुन्छ ।<verse eid="REV 21:23"/></para>
<para style="p"><verse number="24" style="v" sid="REV 21:24"/>त्यस सहरमा जाति-जातिहरू ज्योतिद्वारा हिँड्नेछन् । पृथ्वीका राजाहरूले आफ्ना वैभव त्यसमा ल्याउनेछन् ।<verse eid="REV 21:24"/></para>
<para style="p"><verse number="25" style="v" sid="REV 21:25"/>यसका ढोकाहरू दिनको समयमा बन्द गरिनेछैनन्, र त्यहाँ रात हुनेछैन ।<verse eid="REV 21:25"/></para>
<para style="p"><verse number="26" style="v" sid="REV 21:26"/>जाति-जातिहरूले आफ्ना गौरव र आदर त्यसभित्र ल्याउनेछन् ।<verse eid="REV 21:26"/></para>
<para style="p"><verse number="27" style="v" sid="REV 21:27"/>र कुनै अशुद्ध थोक कहिल्यै त्यसभित्र पस्‍न पाउनेछैन, न त लाजमर्दो वा छलपूर्ण काम गर्नहरू त्यहाँ जान पाउनेछन्, तर थुमाको जीवनको पुस्तकमा नाउँ लेखिएकाहरू मात्र त्यहाँ पस्‍न पाउनेछन् ।<verse eid="REV 21:27"/></para>
<chapter eid="REV 21"/>
<chapter number="22" style="c" sid="REV 22"/>
<para style="p"><verse number="1" style="v" sid="REV 22:1"/>त्यसपछि स्वर्गदूतले मलाई स्फटिकजस्तो सफा जीवनको पानीको नदी देखाए । यो परमेश्‍वर र थुमाको सिंहासनबाट बगिरहेको थियो ।<verse eid="REV 22:1"/></para>
<para style="p"><verse number="2" style="v" sid="REV 22:2"/>यो सहरको बिचभागको बाटो भएर बगेको थियो । नदीको हरेक छेउमा जीवनको रुख थियो, बाह्रै प्रकारका फल फलाउने र यसले प्रत्येक महिना आफ्नो फल फलाउँछ । रुखका पातहरू जाति-जातिहरूका निम्ति निको पार्नलाई हुन् ।<verse eid="REV 22:2"/></para>
<para style="p"><verse number="3" style="v" sid="REV 22:3"/>त्यहाँ कुनै श्राप हुनेछैन । परमेश्‍वर र थुमाको सिंहासन सहरमा हुनुहुनेछ, र उहाँका सेवकहरूले उहाँको सेवा गर्नेछ्न् ।<verse eid="REV 22:3"/></para>
<para style="p"><verse number="4" style="v" sid="REV 22:4"/>तिनीहरूले उहाँको अनुहार देख्‍नेछन्, र उहाँको नाउँ तिनीहरूका निधारमा हुनेछ ।<verse eid="REV 22:4"/></para>
<para style="p"><verse number="5" style="v" sid="REV 22:5"/>त्यहाँ कुनै रात हुनेछैन, तिनीहरूलाई ज्योतिका निम्ति बत्तीको आवश्यकता पर्दैन, न त सूर्यको प्रकाश नै आवश्यकता पर्नेछ किनकि परमप्रभु परमेश्‍वर नै तिनीहरूका ज्योति हुनुहुनेछ । तिनीहरूले सदासर्वदा राज्य गर्नेछन् ।<verse eid="REV 22:5"/></para>
<para style="p"><verse number="6" style="v" sid="REV 22:6"/>स्वर्गदूतले मलाई भने, “यी वचनहरू विश्‍वासयोग्य र सत्य छन् । अगमवक्‍ताहरूका आत्माका परमप्रभु परमेश्‍वर छिट्टै के हुनुपर्छ भनी उहाँका सेवकहरूलाई देखाउन उहाँले आफ्नो स्वर्गदूतलाई पठाउनुभयो ।”<verse eid="REV 22:6"/></para>
<para style="p"><verse number="7" style="v" sid="REV 22:7"/>“हेर, म चाँडै आउँदै छु । यस पुस्तकको अगमवाणीको वचन जसले पालन गर्छ, त्यो धन्यको हो ।”<verse eid="REV 22:7"/></para>
<para style="p"><verse number="8" style="v" sid="REV 22:8"/>म यूहन्‍ना हुँ, जसले यी कुराहरू सुनेँ र देखेँ । जब मैले सुनेँ र तिनलाई देखेँ, तब स्वर्गदूत जसले मलाई यी कुराहरू देखाए, म तिनको अगि दण्डवत् गर्न स्वर्गदूतको पाउमा घोप्टो परेँ ।<verse eid="REV 22:8"/></para>
<para style="p"><verse number="9" style="v" sid="REV 22:9"/>तिनले मलाई भने, “त्यसो नगर । तिम्रा दाजुभाइ अगमवक्‍ताहरू र यस पुस्तकको वचन पालना गर्नेहरूका म सङ्गी दास मात्र हुँ । परमेश्‍वरको आराधना गर ।”<verse eid="REV 22:9"/></para>
<para style="p"><verse number="10" style="v" sid="REV 22:10"/>तिनले मलाई भने, “यस पुस्तकको अगमवाणीका वचनहरूमा मोहर नलगाओ, किनभने समय नजिकै छ ।<verse eid="REV 22:10"/></para>
<para style="p"><verse number="11" style="v" sid="REV 22:11"/>जो अधर्मी छ, त्यसले निरन्तर अधर्म गरिरहोस् । जो अनैतिक छ, त्यसले अनैतिक घृणित काम गरिरहोस् । जो धार्मिक छ, त्यसले धार्मिक काम गरिरहोस् । जो पवित्र छ, त्यो निरन्तर पवित्र रहिरहोस् ।”<verse eid="REV 22:11"/></para>
<para style="p"><verse number="12" style="v" sid="REV 22:12"/>“हेर, म चाँडै आउँदै छु । हरेकले गरेको काम अनुसारको इनाम मसँग छ ।<verse eid="REV 22:12"/></para>
<para style="p"><verse number="13" style="v" sid="REV 22:13"/>अल्‍फा र ओमेगा, पहिलो र पछिल्‍लो, सुरु र अन्‍त म नै हुँ ।<verse eid="REV 22:13"/></para>
<para style="p"><verse number="14" style="v" sid="REV 22:14"/>आफ्ना वस्‍त्र धुनेहरू धन्यका हुन् ताकि तिनीहरूले जीवनको रुखबाट खान र ढोकाहरूबाट सहरमा पस्‍ने अधिकार पाउन सकून् ।<verse eid="REV 22:14"/></para>
<para style="p"><verse number="15" style="v" sid="REV 22:15"/>कुकुरहरू, मन्‍त्रतन्‍त्र गर्नेहरू, अश्‍लील काम गर्नेहरू, हत्याराहरू, मूर्तिपूजकहरू, र झुटा कुरा अभ्यास गर्ने र प्रेम गर्न मन पराउने हरेक बाहिर हुन्छन् ।<verse eid="REV 22:15"/></para>
<para style="p"><verse number="16" style="v" sid="REV 22:16"/>म येशूले मेरा स्वर्गदूतलाई मण्डलीहरूका यी कुराहरूबारे गवाहीको निम्ति पठाएको छु । म दाऊदको वंश र मुल, बिहानको चम्किलो तारा हुँ ।”<verse eid="REV 22:16"/></para>
<para style="p"><verse number="17" style="v" sid="REV 22:17"/>पवित्र आत्मा र दुलही भन्‍नुहुन्छ, “आओ ।” जसले सुन्छ त्यसले यसो भनोस्, “आओ ।” जो तिर्खाएको छ, त्यसलाई आउन देऊ, र जसले यसको इच्छा गर्छ, त्यसले जीवनको पानी सित्तैँमा पिओस् ।<verse eid="REV 22:17"/></para>
<para style="p"><verse number="18" style="v" sid="REV 22:18"/>यस पुस्तकको अगमवाणीका वचनहरू सुन्‍ने हरेकलाई म चेताउनी दिन्छु । यदि कसैले तिनमा थप्छ भने, यस पुस्तकमा लेखिएका विपत्तिहरू परमेश्‍वरले त्यसमाथि थपिदिनुहुनेछ ।<verse eid="REV 22:18"/></para>
<para style="p"><verse number="19" style="v" sid="REV 22:19"/>यदि कसैले यस अगमवाणीको पुस्तकका वचनहरूबाट केही निकाल्यो भने, परमेश्‍वरले यस पुस्तकमा लेखिएका जीवनको रुख र पवित्र सहरको भागदेखि त्यसलाई निकालिदिनुहुनेछ ।<verse eid="REV 22:19"/></para>
<para style="p"><verse number="20" style="v" sid="REV 22:20"/>यी कुराका गवाही दिने जसले भन्‍नुहुन्छ, “हो, म चाँडै आउँदै छु ।” आमेन ! आउनुहोस्, हे प्रभु येशू ।<verse eid="REV 22:20"/></para>
<para style="p"><verse number="21" style="v" sid="REV 22:21"/>प्रभु येशूको अनुग्रह हरेकसँग रहोस् । आमेन ।<verse eid="REV 22:21"/></para>
<chapter eid="REV 22"/>
</usx>