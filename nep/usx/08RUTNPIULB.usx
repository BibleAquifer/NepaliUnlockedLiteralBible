<?xml version="1.0" encoding="UTF-8"?>
<usx version="3.1">
<book code="RUT" style="id">- Nepali Unlocked Literal Bible -</book>
<para style="h">रूथ</para>
<para style="toc1">रूथ</para>
<para style="toc2">रूथ</para>
<para style="mt1">रूथ</para>
<chapter number="1" style="c" sid="RUT 1"/>
<para style="p"><verse number="1" style="v" sid="RUT 1:1"/>न्यायकर्ताहरूले शासन गरेको समयमा मुलुकमा अनिकाल पर्‍यो । यहूदाको बेथलेहेमको एक जना मानिस आफ्नी पत्‍नी र दुई जना छोराहरूसँग मोआब देशतिर गए ।<verse eid="RUT 1:1"/></para>
<para style="p"><verse number="2" style="v" sid="RUT 1:2"/>ती मानिसको नाउँ एलीमेलेक थियो, र तिनकी पत्‍नीको नाउँ नाओमी थियो । तिनका दुई जना छोराहरूको नाउँ महलोन र किल्योन थियो । तिनीहरू यहूदाको बेथलेहेमका एप्रातीहरू थिए । तिनीहरू मोआब देशमा आइपुगे र त्यहाँ बोसबास गरे ।<verse eid="RUT 1:2"/></para>
<para style="p"><verse number="3" style="v" sid="RUT 1:3"/>त्यसपछि नाओमीका पति एलीमेलेक मरे र तिनी आफ्‍ना दुई छोराहरूसहित छोडिइन् ।<verse eid="RUT 1:3"/></para>
<para style="p"><verse number="4" style="v" sid="RUT 1:4"/>यी छोराहरूले मोआबका महिलाहरूमध्येबाट पत्‍नीहरू ल्याए । एउटीको नाउँ ओर्पा र अर्कीको नाउँ रूथ थियो । तिनीहरू त्यहाँ झण्डै दश वर्ष जति बसे ।<verse eid="RUT 1:4"/></para>
<para style="p"><verse number="5" style="v" sid="RUT 1:5"/>त्यसपछि नाओमीलाई पति र आफ्ना दुई सन्तानविहीन पारेर महलोन र किल्योन दुवै मरे ।<verse eid="RUT 1:5"/></para>
<para style="p"><verse number="6" style="v" sid="RUT 1:6"/>त्यसपछि नाओमीले आफ्ना बुहारीहरूसँगै मोआब छोडेर यहूदा फर्कने निर्णय गरिन्, किनभने परमप्रभुले आफ्‍ना मानिसहरूलाई आवश्यकतामा सहायता गर्नुभएको र तिनीहरूलाई खाने कुरा दिनुभएको कुरा तिनले मोआब प्रदेशमा सुनिन् ।<verse eid="RUT 1:6"/></para>
<para style="p"><verse number="7" style="v" sid="RUT 1:7"/>त्यसैले तिनले आफ्ना दुई बुहारीहरूसँग बस्दै आएको ठाउँ छोडिन् र तिनीहरू यहूदाको मुलुकमा फर्कनलाई बाटो लागे ।<verse eid="RUT 1:7"/></para>
<para style="p"><verse number="8" style="v" sid="RUT 1:8"/>नाओमीले आफ्ना दुई बुहारीहरूलाई भनिन्, “तिमीहरू हरेक आ-आफ्नो आमाको घरमा फर्केर जाओ । जसरी तिमीहरूले मृतहरूप्रति र मप्रति दया देखाएका छौ, त्यसरी परमप्रभुले तिमीहरूलाई पनि दया देखाउनुभएको होस् ।<verse eid="RUT 1:8"/></para>
<para style="p"><verse number="9" style="v" sid="RUT 1:9"/>परमप्रभुले तिमीहरू हरेकलाई अर्को पतिको घरमा विश्राम दिनुभएको होस्, ।” त्यसपछि तिनले तिनीहरूलाई चुम्बन गरिन् र तिनीहरू ठुलो स्वरमा रोए ।<verse eid="RUT 1:9"/></para>
<para style="p"><verse number="10" style="v" sid="RUT 1:10"/>तिनीहरूले तिनलाई भने, “होइन, हामी तपाईंसँगै तपाईंका मानिसहरूकहाँ फर्कनेछौँ ।”<verse eid="RUT 1:10"/></para>
<para style="p"><verse number="11" style="v" sid="RUT 1:11"/>तर नाओमीले भनिन्, “मेरा छोरीहरू, फर्क ! तिमीहरू मसँग किन जान्छौ? के तिमीहरूका पति हुनलाई मेरो कोखमा छोराहरू छन् र?<verse eid="RUT 1:11"/></para>
<para style="p"><verse number="12" style="v" sid="RUT 1:12"/>मेरा छोरीहरू, फर्क, आ-आफ्नो बाटो लाग, किनभने पति पाउनलाई म धेरै वृद्ध भइसकेकी छु । यदि मैले, आज राति नै पति पाउँछु भन्‍ने आशा गर्छु,' भनेँ र छोराहरू जन्माएँ भने पनि,<verse eid="RUT 1:12"/></para>
<para style="p"><verse number="13" style="v" sid="RUT 1:13"/>के तिमीहरूले तिनीहरूको उमेर पुगेसम्म पर्खन्छौ? के तिमीहरूले विवाह गर्न एउटा पति चुन्दैनौ र? होइन, मेरा छोरीहरू! यो त तिमीहरूको खातिर मलाई अति नै तीतो हुन्छ, परमप्रभुको हात मेरो विरुद्धमा लागेको छ ।”<verse eid="RUT 1:13"/></para>
<para style="p"><verse number="14" style="v" sid="RUT 1:14"/>त्यसपछि तिनका बुहारीहरू ठुलो स्वरमा रोए । ओर्पाले तिनकी सासूलाई बिदाइको चुम्बन गरिन्, तर रूथ तिनीसँगै टाँसिरहिन् ।<verse eid="RUT 1:14"/></para>
<para style="p"><verse number="15" style="v" sid="RUT 1:15"/>नाओमीले भनिन्, “सुन, तिम्री बहिनी त आफ्ना मानिसहरू र आफ्ना देवताहरूकहाँ गइन् । तिम्री बहिनीसँगै फर्केर जाऊ ।”<verse eid="RUT 1:15"/></para>
<para style="p"><verse number="16" style="v" sid="RUT 1:16"/>रूथले भनिन्, “मलाई तपाईंबाट जान नलगाउनुहोस्, किनभने तपाईं जहाँ जानुहुन्छ, म त्यहाँ नै जानेछु; तपाईं जहाँ बस्‍नुहुन्छ, म त्यहाँ नै बस्‍नेछु; तपाईंका मानिसहरू मेरा मानिसहरू हुनेछन् र तपाईंका परमेश्‍वर मेरा परमेश्‍वर हुनुहुनेछ ।<verse eid="RUT 1:16"/></para>
<para style="p"><verse number="17" style="v" sid="RUT 1:17"/>तपाईं जहाँ मर्नुहुन्छ, म त्यहाँ नै मर्नेछु, र म त्यहीँ नै गाडिनेछु । यदि मृत्युबाहेक कुनै कुराले हामीलाई अलग गर्छ भने परमप्रभुले मलाई दण्ड दिनुभएको होस् र अझ यो भन्दा धैरै गर्नुभएको होस् ।”<verse eid="RUT 1:17"/></para>
<para style="p"><verse number="18" style="v" sid="RUT 1:18"/>जब नाओमीले रूथ तिनीसँगै जानलाई दृढ थिइन् भन्‍ने देखिन्, तिनले तिनीसँग तर्क गर्न छोडिन् ।<verse eid="RUT 1:18"/></para>
<para style="p"><verse number="19" style="v" sid="RUT 1:19"/>त्यसैले तिनीहरू बेथलेहेमको नगरसम्म यात्रा गरे । तिनीहरू बेथलेहेममा आइपुग्दा सारा नगर नै तिनीहरूको निम्ति धेरै उत्साहित थियो । माहिलाहरूले भने, “के यिनी नाओमी नै हुन्?”<verse eid="RUT 1:19"/></para>
<para style="p"><verse number="20" style="v" sid="RUT 1:20"/>तर तिनले तिनीहरूलाई भनिन्, “मलाई नाओमी नभन । मलाई तितो भन, किनभने सर्वशक्तिमानले मसँग धेरै तिक्‍ततापूर्ण रूपमा व्यवहार गर्नुभएको छ ।<verse eid="RUT 1:20"/></para>
<para style="p"><verse number="21" style="v" sid="RUT 1:21"/>म पूर्ण भएर गएँ, तर परमप्रभुले मलाई फेरि रित्तो पारेर घरमा ल्याउनुभएको छ । त्यसैले परमप्रभुले मलाई दण्ड दिनुभएको र सर्वशक्तिमानले ममाथि विपत्ति ल्याउनुभएको देखेर पनि तिमीहरूले मलाई किन नाओमी भन्छौ?”<verse eid="RUT 1:21"/></para>
<para style="p"><verse number="22" style="v" sid="RUT 1:22"/>यसरी तिनि र तिनकी मोआबी बुहारी रूथ मोआब देशबाट फर्के । तिनीहरू बेथलेहेममा जौको कटनी सुरु हुने समयमा आइपुगे ।<verse eid="RUT 1:22"/></para>
<chapter eid="RUT 1"/>
<chapter number="2" style="c" sid="RUT 2"/>
<para style="p"><verse number="1" style="v" sid="RUT 2:1"/>नाओमीका पतिका नातेदार अर्थात् एलीमेलेकका कुलका बोअज नाउँ गरेको एक जना हुने-खाने मानिस थिए ।<verse eid="RUT 2:1"/></para>
<para style="p"><verse number="2" style="v" sid="RUT 2:2"/>मोआबी महिला रूथले नाओमीलाई भनिन्, “खेतहरूका अन्‍नका बालाहरूमाझ रहेका शिला-बाला खोज्न मलाई जान दिनुहोस् । मैले जसको दृष्‍टिमा कृपा पाउँछु, म तिनलाई नै पछ्याउनेछु ।” त्यसैले नाओमीले तिनलाई भनिन्, “जाऊ, मेरी छोरी ।”<verse eid="RUT 2:2"/></para>
<para style="p"><verse number="3" style="v" sid="RUT 2:3"/>रूथ गइन् र तिनीहरूले कटनी गरेपछि रहेका अन्‍नहरूको शिला-बाला खोजिन् । तिनी एलिमेलेकका कुलका बोअजको खेतका खण्डमा आइपुगिन् ।<verse eid="RUT 2:3"/></para>
<para style="p"><verse number="4" style="v" sid="RUT 2:4"/>बोअज बेथलेहेमबाट आएर कटनी गर्नेहरूलाई भने, “परमप्रभु तिमीहरूसँग हुनुभएको होस् ।” तिनीहरूले जवाफ दिए, “परमप्रभुले तपाईंलाई आशिष् दिनुभएको होस् ।”<verse eid="RUT 2:4"/></para>
<para style="p"><verse number="5" style="v" sid="RUT 2:5"/>त्यसपछि बोअजले कटनी गर्नेहरूको निरक्षण गर्ने तिनका नोकरलाई भने, “यो महिला कुन पुरुषकी हुन्?”<verse eid="RUT 2:5"/></para>
<para style="p"><verse number="6" style="v" sid="RUT 2:6"/>कटनी गर्नेहरूको निरीक्षण गर्ने नोकरले जवाफ दिएर भने, “यी जवान महिला मोआबको मुलकबाट नाओमीसँग फर्केर आएकी महिला हुन् ।<verse eid="RUT 2:6"/></para>
<para style="p"><verse number="7" style="v" sid="RUT 2:7"/>तिनले मलाई भनिन्, “कृपया, कामदारहरूले अन्‍न कटनी गरेपछि खेतमा बाँकी रहेकाहरूको शिला-बाला खोज्‍न मलाई दिनुहोस् ।' त्यसैले तिनी यहाँ आइन् र तिनले घरमा थोरै विश्राम गरेबाहेक, बिहानदेखि अहिलेसम्म निरन्तर लागिरहेकी छिन् ।”<verse eid="RUT 2:7"/></para>
<para style="p"><verse number="8" style="v" sid="RUT 2:8"/>बोअजले रूथलाई भने, “मेरी छोरी, तिमीले मेरो कुरा सुन्दैछौ? शिला-बाला जम्मा गर्न अरुको खेतहरूमा नजाऊ; मेरो खेत नछोड । बरु, यहाँ नै बस र मेरा महिला कामदारहरूसँगै काम गर ।<verse eid="RUT 2:8"/></para>
<para style="p"><verse number="9" style="v" sid="RUT 2:9"/>मानिसहरूले कटनी गरेको ठाउँमा हेरिराख र अरु महिलाहरूलाई पछ्याऊ । के मैले पुरुषहरूलाई तिमीलाई नछुनू भनी निर्देशन् दिएको छैन र? तिमीलाई तिर्खा लागेको बेला घैलाहरू भएको ठाउँमा जाऊ र मानिसहरूले भरेर ल्याएका पानी पिऊ ।”<verse eid="RUT 2:9"/></para>
<para style="p"><verse number="10" style="v" sid="RUT 2:10"/>तब तिनी बोअजको सामु झुकिन् र घोप्टो परेर दण्डवत गरिन् । तिनले उनलाई भनिन्, “म विदेशीप्रति तपाईं चिन्तित हुने गरी तपाईंको नजरमा मैले किन कृपा पाएकी छु?”<verse eid="RUT 2:10"/></para>
<para style="p"><verse number="11" style="v" sid="RUT 2:11"/>बोअजले जवाफ दिए र तिनलाई भने, “तिम्रा पतिको मृत्युदेखि तिमीले गरेका सबै कुरा मलाई भनिएको छ । आफ्नो सासूलाई पछ्याउन र तिमीले नचिनको मानिसहरूकहाँ आउन तिमीले आफ्ना बुबा-आमा र आफ्‍नो जन्म थलो छोडेकी छ्यौ ।<verse eid="RUT 2:11"/></para>
<para style="p"><verse number="12" style="v" sid="RUT 2:12"/>परमप्रभुले तिम्रो कामको ईनाम दिनुभएको होस् । तिमीले जसको पखेटामुनि शरण पाएकी छ्यौ उही परमप्रभु इस्राएलका परमेश्‍वरबाट पुरा भुक्‍तानी पाउन सक ।”<verse eid="RUT 2:12"/></para>
<para style="p"><verse number="13" style="v" sid="RUT 2:13"/>तिनले भनिन्, “मेरा मालिक, तपाईंको दृष्‍टिमा मैले कृपा पाउन सकूँ, किनभने म तपाईंका नोकर्नीहरूमध्येकी नभए तापनि तपाईंले मलाई सान्त्वना दिनुभएको छ र तपाईंले मसँग दयापूर्वक कुरा गर्नुभएको छ ।”<verse eid="RUT 2:13"/></para>
<para style="p"><verse number="14" style="v" sid="RUT 2:14"/>खाने बेलामा बोअजले रूथलाई भने, “यहाँ आऊ, र केही रोटी खाऊ र तिम्रो रोटीको टुक्रा सिर्कामा चोप ।” तिनी कटनी गर्नेहरूको छेउमा बसिन् र तिनले तिनलाई केही भुटेको अन्‍न दिए । तिनले अघाइन्ञ्‍जेलसम्म खाइन् र केही उबारिन् ।<verse eid="RUT 2:14"/></para>
<para style="p"><verse number="15" style="v" sid="RUT 2:15"/>तिनी अन्‍न बटुल्न उठ्दा, बोअजले तिनका जवान मानिसहरूलाई यसो भन्‍दै आज्ञा दिए, “तिनलाई बिटाहरूको बिचतिर पनि अन्‍न बटुल्न देऊ र तिनलाई नबटुल नभन् ।<verse eid="RUT 2:15"/></para>
<para style="p"><verse number="16" style="v" sid="RUT 2:16"/>साथै बिटाहरूबाट तिनको निम्ति केही अन्‍नका बालाहरू थुतेर निकाल, र तिनलाई बटुल्‍नको निम्ति तिनीहरूलाई छोडिदेऊ अनि तिनलाई नहप्काऊ ।”<verse eid="RUT 2:16"/></para>
<para style="p"><verse number="17" style="v" sid="RUT 2:17"/>त्यसैले तिनले खेतमा साँझसम्म शिला-बाला बटुलिन् । तिनले बटुलेकी अन्‍नका बालाहरू कुटिन् र अन्‍न झण्डै पाँच पाथी जति भयो ।<verse eid="RUT 2:17"/></para>
<para style="p"><verse number="18" style="v" sid="RUT 2:18"/>तिनले यसलाई उठाइन् र शहरतिर गइन् । तिनकी सासुले तिनले जे बटुलेकी थिइन् सो देखिन् । रूथले आफ्नो खाजाबाट उबारेकी भुटेको अन्‍न निकालिन् र तिनलाई दिइन् ।<verse eid="RUT 2:18"/></para>
<para style="p"><verse number="19" style="v" sid="RUT 2:19"/>तिनकी सासुले तिनलाई भनिन्, “तिमीले आज शिला-बाला कहाँ बटुल्यौ? तिमी काम गर्न कहाँ गयौ? तिमीलाई सहायता गर्ने मानिस आशिषित होस् ।” रूथले आफूले काम गरेको खेतको मालिकबारे तिनकी सासुलाई बताइन् । तिनले भनिन्, “मैले आज काम गरेको खेतको मालिकको नाउँ बोअज हो ।”<verse eid="RUT 2:19"/></para>
<para style="p"><verse number="20" style="v" sid="RUT 2:20"/>नाओमीले तिनकी बुहारीलाई भनिन्, “जीवित र मृतकप्रति आफ्नो विश्‍वासनीयता नछोड्नुहुने परमप्रभुद्धारा तिनी आशिषित होऊन् ।” नाओमीले तिनलाई भनिन्, “ती मानिस मोल तिरेर छुट्टाउनेमध्येका हाम्रो नजीकका एक कुटुम्ब हुन् ।”<verse eid="RUT 2:20"/></para>
<para style="p"><verse number="21" style="v" sid="RUT 2:21"/>मोआबी महिला रूथले भनिन्, “ तिनले मलाई भने, 'मेरा जवान मानिसहरूले कटनी नसिध्याएसम्म तिमी तिनीहरूको नजिक रहिरहनुपर्छ' ।”<verse eid="RUT 2:21"/></para>
<para style="p"><verse number="22" style="v" sid="RUT 2:22"/>नाओमीले तिनकी बुहारी रूथलाई भनिन्, “मेरी छोरी, तिमी तिनका जवान महिला कामदारहरूसँग जानु असल हुन्छ, ताकि तिमीलाई अरुको खेतमा जोखिम नआओस् ।”<verse eid="RUT 2:22"/></para>
<para style="p"><verse number="23" style="v" sid="RUT 2:23"/>त्यसैले तिनी जौ र गहूँको कटनीको अन्तसम्म शिला-बाला जम्मा गर्न बोअजका महिला कामदारहरूको नजिकै रहिन् ।<verse eid="RUT 2:23"/></para>
<chapter eid="RUT 2"/>
<chapter number="3" style="c" sid="RUT 3"/>
<para style="p"><verse number="1" style="v" sid="RUT 3:1"/>तिनकी सासू नाओमीले तिनलाई भनिन्, “मेरी छोरी, तिम्रो भलाइको निम्ति के मैले तिमीले विश्राम गर्ने ठाउँ खोज्नु पर्दैन?<verse eid="RUT 3:1"/></para>
<para style="p"><verse number="2" style="v" sid="RUT 3:2"/>तिमीले जसका महिला कामदारहरूसित काम गरेकी छ्यौ उही बोअज हाम्रो कुटुम्ब होइनन् र? हेर, तिनले आज राती खलामा जौ बत्ताउनेछन् ।<verse eid="RUT 3:2"/></para>
<para style="p"><verse number="3" style="v" sid="RUT 3:3"/>यसकारण, नुहाऊ, तेल लगाऊ र तिम्रो उत्तम लुगा लगाऊ र तल खलामा जाऊ । तर तिनले खान र पिउन नसकेसम्म ती मानिससँग देखा नपर ।<verse eid="RUT 3:3"/></para>
<para style="p"><verse number="4" style="v" sid="RUT 3:4"/>तर जब तिनी सुत्छन् तिनी सुत्‍ने ठाउँ ख्याल गर, ताकि पछि तिमी तिनीकहाँ गएर तिनको खुट्टातिरको ओढ्ने उठाएर त्यहाँ सुत्‍न सक्छौ । अनि तिमीले के गर्नुपर्छ त्यो तिनले बताउनेछन् ।”<verse eid="RUT 3:4"/></para>
<para style="p"><verse number="5" style="v" sid="RUT 3:5"/>रूथले नाओमीलाई भनिन्, “तपाईंले भन्‍नुभएका सबै कुरा म गर्छु ।”<verse eid="RUT 3:5"/></para>
<para style="p"><verse number="6" style="v" sid="RUT 3:6"/>त्यसैले तिनी तल खलामा गइन् र तिनले तिनकी सासूले तिनलाई दिएका निर्देशनहरूअनुसार गरिन् ।<verse eid="RUT 3:6"/></para>
<para style="p"><verse number="7" style="v" sid="RUT 3:7"/>जब बोअजले खाए र पिए, तिनको हृदय खुसी भयो, तिनी अन्‍नको थुप्रोको छेउमा गएर सुते । त्यसपछि तिनी बिस्तारै आइन् र तिनको खुट्टाको ओढ्ने उठाएर सुतिन् ।<verse eid="RUT 3:7"/></para>
<para style="p"><verse number="8" style="v" sid="RUT 3:8"/>मध्यराततिर ती मानिस झसङ्ग भए । तिनी फर्के र त्यहाँ एउटी महिला तिनको खुट्टा छेउमा सुतिरहेकी थिइन् ।<verse eid="RUT 3:8"/></para>
<para style="p"><verse number="9" style="v" sid="RUT 3:9"/>तिनले भने, “तिमी को हौ?” तिनले जवाफ दिइन्, “म तपाईंकी दासी रूथ हुँ । तपाईंकी दासीलाई तपाईंको खास्‍टो लगाइदिनुहोस्, किनकि तपाईं नजिकको कुटुम्ब हुनुहुन्छ ।”<verse eid="RUT 3:9"/></para>
<para style="p"><verse number="10" style="v" sid="RUT 3:10"/>बोअजले भने, “मेरी छोरी, तिमी परमप्रभुद्धारा आशिषित होऊ । तिमीले सुरुभन्दा अन्तमा अझ धैरै दया देखाएकी छ्यौ, किनभने तिमी धनी होस् वा गरीब कुनै पनि जवान मानिसको पछि लागेकी छैनौ ।<verse eid="RUT 3:10"/></para>
<para style="p"><verse number="11" style="v" sid="RUT 3:11"/>मेरी छोरी, नडराऊ ! मैले तिम्रो निम्ति तिमीले भनेकी सबै कुरा गर्छु, किनभने तिमी लायककी छ्यौ भन्‍ने सारा शहरका मानिसहरूले जान्दछन् ।<verse eid="RUT 3:11"/></para>
<para style="p"><verse number="12" style="v" sid="RUT 3:12"/>म कुटम्ब हुँ भन्‍ने कुरा सत्य हो, तर मभन्दा नजिकका एक जना कुटुम्ब हुनुहुन्छ ।<verse eid="RUT 3:12"/></para>
<para style="p"><verse number="13" style="v" sid="RUT 3:13"/>आज राति यहीँ बस, बिहान यदि तिनले कुटम्बको कर्तव्य पुरा गर्छन् भने ठिकै छ, तिनले नै कुटुम्बको कर्तव्य पुरा गरून् । तर यदि तिनले तिम्रो निम्ति एउटा कुटुम्बको कर्तव्य पुरा गरेनन् भने त्यसपछि मैले यो गर्नेछु भनी म परमप्रभुको जीवनद्धारा शपथ खान्छु । बिहानसम्म सुत ।<verse eid="RUT 3:13"/></para>
<para style="p"><verse number="14" style="v" sid="RUT 3:14"/>तिनी बिहानसम्म नै तिनको खुट्टाको छेउमा सुतिरहिन् । तर तिनी एउटाले अर्को मानिसलाई चिन्‍न सक्‍ने हुनेअगि नै उठिन् । किनभने बोअजले भने, “कुनै महिला खलामा आइन् भनी कसैले थाहा नपाओस् ।”<verse eid="RUT 3:14"/></para>
<para style="p"><verse number="15" style="v" sid="RUT 3:15"/>त्यसपछि बोअजले भने, “तिम्रो ओढ्ने लेऊ र त्यसमा थाप ।” जब तिनले ओड्ने थापिन्, तिनले छ पाथी जति जौ नापेर दिए र तिनलाई बोकाइदिए । त्यसपछि तिनी शहरतिर गइन् ।<verse eid="RUT 3:15"/></para>
<para style="p"><verse number="16" style="v" sid="RUT 3:16"/>जब रूथ तिनको सासूकहाँ आइन्, तिनले भनिन्, “कस्तो भयो मेरी छोरी?” अनि रूथले त्यो मानिसले भनेका सबै कुरा तिनलाई बताइन् ।<verse eid="RUT 3:16"/></para>
<para style="p"><verse number="17" style="v" sid="RUT 3:17"/>तिनले भनिन्, “तिनले मलाई यी छ पाथी जौ दिए, किनभने तिनले भने, 'तिम्री सासूकहाँ रित्तो हात नजाऊ' ।”<verse eid="RUT 3:17"/></para>
<para style="p"><verse number="18" style="v" sid="RUT 3:18"/>अनि नाओमीले भनिन्, “मेरी छोरी, कुरा के हुन्छ भनी तिमीले नजानेसम्म यहीँ बस, किनभने यो कुरा आज नै नसिध्याएसम्म ती मानिसले विश्राम गर्नेछैनन् ।”<verse eid="RUT 3:18"/></para>
<chapter eid="RUT 3"/>
<chapter number="4" style="c" sid="RUT 4"/>
<para style="p"><verse number="1" style="v" sid="RUT 4:1"/>बोअज माथि प्रवेशद्धारमा गए र त्यहाँ बसे । चाँडै नै बोअजले भनेका, नजिकका कुटुम्ब आए । बोअजले तिनलाई भने, “हे मेरा मित्र, यहाँ आउनुहोस् र बस्‍नुहोस् ।” त्यो मानिस आए र बसे ।<verse eid="RUT 4:1"/></para>
<para style="p"><verse number="2" style="v" sid="RUT 4:2"/>अनि बोअजले त्यस शहरका दश जना धर्मगुरुहरूलाई लिए र भने, “ यहाँ बस्‍नुहोस् ।” त्यसैले तिनीहरू बसे ।<verse eid="RUT 4:2"/></para>
<para style="p"><verse number="3" style="v" sid="RUT 4:3"/>बोअजले नजिकका कुटुम्बलाई भने, “मोआब देशबाट फर्केर आएकी नाओमीले हाम्रो दाज्यू एलीमेलेकको जग्गाको टुक्रा बेच्दैछिन् ।<verse eid="RUT 4:3"/></para>
<para style="p"><verse number="4" style="v" sid="RUT 4:4"/>'यहाँ बसिरहेकाहरूको उपस्थितिमा र मेरा मानिसहरूको धर्मगुरुहरूको उपस्थितिमा यसलाई किन्‍नुहोस्' भनी तपाईंलाई जानकारी दिने मैले विचार गरेँ । यदि तपाईंले यसलाई छुट्टाउन चाहनुहुन्छ भने, छुट्टाउनु होस्, ताकी मैले जान्‍न सकुँ, किनभने तपाईं र तपाईंपछि मबाहेक यसलाई छुट्टाउने कोही छैन ।” अर्को मानिसले भने, “म यसलाई छुट्टाउँछु ।”<verse eid="RUT 4:4"/></para>
<para style="p"><verse number="5" style="v" sid="RUT 4:5"/>त्यसपछि बोअजले भने, “तपाईंले नाओमीबाट जग्गा किनेको दिनमा नै मृतकको उत्तराधिकारको नाउँलाई उठाउनको निम्ति मृत मानिसको विधवा मोआबी रूथलाई पनि लानुपर्छ ।”<verse eid="RUT 4:5"/></para>
<para style="p"><verse number="6" style="v" sid="RUT 4:6"/>अनि नजिकका कुटम्बले भने, “आफ्नो उत्तराधिकारलाई हानि नगरी मैले यो आफ्नो निम्ति छुट्टाउन सक्दिनँ । तपाईंले नै मेरो छुटकाराको अधिकार लिनुहोस्, किनभने मैले छुट्टाउन सक्दिनँ ।”<verse eid="RUT 4:6"/></para>
<para style="p"><verse number="7" style="v" sid="RUT 4:7"/>छुट्कारा र मालसामानको सट्टापट्टा सम्बन्धि इस्राएलको पहिलेको समयमा यस्तो चलन थियो । यी सबै कुराहरूको पुष्‍टि गर्न एक जनाले आफ्नो जुत्ता फुकाल्थ्यो र त्यो आफ्नो छिमेकीलाई दिन्थ्यो; यो नै इस्राएलमा वैधानिक सम्झौता गर्ने शैली थियो ।<verse eid="RUT 4:7"/></para>
<para style="p"><verse number="8" style="v" sid="RUT 4:8"/>त्यसैले नजिकको कुटुम्बले बोअजलाई भने, “यो तपाईं आफैले किन्‍नुहोस्,” र तिनले आफ्नो जुत्ता फुकाले ।<verse eid="RUT 4:8"/></para>
<para style="p"><verse number="9" style="v" sid="RUT 4:9"/>त्यसपछि बोअजले धर्मगुरुहरू र सबै मानिसहरूलाई भने, “मैले एलीमेलेकको, किल्योन र महलोनको सबै थोक मैले आज किनेँ भन्‍ने कुराको साक्षी तपाईंहरू हुनुहुन्छ ।”<verse eid="RUT 4:9"/></para>
<para style="p"><verse number="10" style="v" sid="RUT 4:10"/>साथै त्यसको उत्तराधिकारमा मृत मानिसको नाउँलाई मैले उठाउन सकूँ भनी महलोनकी पत्‍नी मोआबी महिला रूथलाई मैले मेरी पत्‍नीको रूपमा प्राप्‍त गरेको छु, ताकि त्यसको नाउँ आफ्ना दाज्यूभाइहरु माझबाट र त्यसको ठाउँको प्रवेशद्धारबाट नहराओस् । आज तपाईंहरू साक्षी हुनुहुन्छ ।”<verse eid="RUT 4:10"/></para>
<para style="p"><verse number="11" style="v" sid="RUT 4:11"/>प्रवेशद्धारमा भएका सबै मानिसहरू र धर्मगुरुहरूले भने, “हामी साक्षीहरू छौँ । परमप्रभुले तपाईंको घरमा आउने महिलालाई इस्राएलको घराना निर्माण गर्ने दुई जना राहेल र लेआजस्तै तुल्याउनुभएको होस्; र तपाईं एप्रातामा फलिफाप हुनुहोस् र बेथलेहेममा प्रसिद्ध हुनुहोस् ।<verse eid="RUT 4:11"/></para>
<para style="p"><verse number="12" style="v" sid="RUT 4:12"/>परमप्रभुले तपाईंलाई दिनुहुने यो महिलाद्धारा तपाईंको घर फारेसको घरानाजस्तै होस्, जसलाई यहूदाको निम्ति तामारले जन्‍माएकी थिइन् ।<verse eid="RUT 4:12"/></para>
<para style="p"><verse number="13" style="v" sid="RUT 4:13"/>त्यसैले बोअजले रूथलाई लगे र तिनी तिनकी पत्‍नी भइन् । तिनले तिनीसँग सहवास गरे र परमप्रभुले तिनलाई गर्भवती हुन दिनुभयो र तिनले एउटा छोरा जन्माइन् ।<verse eid="RUT 4:13"/></para>
<para style="p"><verse number="14" style="v" sid="RUT 4:14"/>महिलाहरूले नाओमीलाई भने, “परमप्रभुको प्रशंसा होस् जसले तपाईंलाई नजिकको कुटुम्बविहीन अर्थात् यो बालकविहीन छोड्नुभएन । उहाँको त्यसको नाउँ इस्राएलमा प्रसिद्ध होस् ।<verse eid="RUT 4:14"/></para>
<para style="p"><verse number="15" style="v" sid="RUT 4:15"/>त्यो तपाईंलाई नयाँ जीवन दिने र र तपाईंको पालनपोषण गर्ने हुन सकोस्, किनकि तपाईंकी बुहारी जसलाई तपाईंले प्रेम गर्नुहुन्छ, तिनी सात जना छोराहरूभन्दा पनि असल छिन्, तिनले यिनलाई जन्म दिएकी छिन् ।<verse eid="RUT 4:15"/></para>
<para style="p"><verse number="16" style="v" sid="RUT 4:16"/>नाओमीले बालकलाई लिइन्, आफ्‍नो काखमा राखिन् र तिनको हेरचाह गरिन् ।<verse eid="RUT 4:16"/></para>
<para style="p"><verse number="17" style="v" sid="RUT 4:17"/>छिमेकका महिलाहरूले तिनलाई यसो भने, “नाओमीको एउटा छोरा भयो । तिनहरूले त्यसको नाउँ ओबेद राखे । तिनी यिशैको बुबा भए, जो दाऊदको बुबा भए ।<verse eid="RUT 4:17"/></para>
<para style="p"><verse number="18" style="v" sid="RUT 4:18"/>फारेसका सन्तानहरू यिनै हुन्ः फारेस हेस्रोनका बुबा बने,<verse eid="RUT 4:18"/></para>
<para style="p"><verse number="19" style="v" sid="RUT 4:19"/>हेस्रोन आरामका बुबा बने, आराम अम्मीनादाबको बुबा बने,<verse eid="RUT 4:19"/></para>
<para style="p"><verse number="20" style="v" sid="RUT 4:20"/>अम्मीनादाब नहशोनका बुबा बने, नहशोन सल्मोनको बुबा बने,<verse eid="RUT 4:20"/></para>
<para style="p"><verse number="21" style="v" sid="RUT 4:21"/>सल्मोन बोअजका बुबा बने, बोअज ओबेदको बुबा बने,<verse eid="RUT 4:21"/></para>
<para style="p"><verse number="22" style="v" sid="RUT 4:22"/>ओबेद यिशैका बुबा बने र यिशै दाऊदको बुबा बने ।<verse eid="RUT 4:22"/></para>
<chapter eid="RUT 4"/>
</usx>