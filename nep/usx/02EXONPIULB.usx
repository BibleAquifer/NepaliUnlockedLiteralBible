<?xml version="1.0" encoding="UTF-8"?>
<usx version="3.1">
<book code="EXO" style="id">- Nepali Unlocked Literal Bible -</book>
<para style="h">प्रस्थान</para>
<para style="toc1">प्रस्थान</para>
<para style="toc2">प्रस्थान</para>
<para style="mt1">प्रस्थान</para>
<chapter number="1" style="c" sid="EXO 1"/>
<para style="p"><verse number="1" style="v" sid="EXO 1:1"/>याकूबसँगै मिश्रमा आउने इस्राएलका छोराहरूका नाउँ यी नै हुन्:<verse eid="EXO 1:1"/></para>
<para style="p"><verse number="2" style="v" sid="EXO 1:2"/>रूबेन, शिमियोन, लेवी र यहूदा,<verse eid="EXO 1:2"/></para>
<para style="p"><verse number="3" style="v" sid="EXO 1:3"/>इस्साखार, जबूलून, र बेन्यामीन,<verse eid="EXO 1:3"/></para>
<para style="p"><verse number="4" style="v" sid="EXO 1:4"/>दान, नप्‍ताली, गाद र आशेर ।<verse eid="EXO 1:4"/></para>
<para style="p"><verse number="5" style="v" sid="EXO 1:5"/>याकूबका जम्मा सन्तानको सङ्ख्या सत्तरी जना थियो । योसेफ पहिले नै मिश्रमा थिए ।<verse eid="EXO 1:5"/></para>
<para style="p"><verse number="6" style="v" sid="EXO 1:6"/>त्यसपछि योसेफ, तिनका सबै दाजुहरू र त्यो सबै पुस्ता मरे ।<verse eid="EXO 1:6"/></para>
<para style="p"><verse number="7" style="v" sid="EXO 1:7"/>इस्राएलीहरू फल्दै-फुल्दै र सङ्ख्यामा अत्यधिक बढ्दै गए, अनि तिनीहरू शक्तिशाली भए र तिनीहरूद्वारा देश भरियो ।<verse eid="EXO 1:7"/></para>
<para style="p"><verse number="8" style="v" sid="EXO 1:8"/>त्यसपछि योसेफको बारेमा थाहा नपाउने नयाँ राजाले शासन गर्न थाले ।<verse eid="EXO 1:8"/></para>
<para style="p"><verse number="9" style="v" sid="EXO 1:9"/>तिनले आफ्ना मानिसहरूलाई भने, “हेर, इस्राएलीहरू सङ्ख्यामा हामीभन्दा बढी भएका छन् र तिनीहरू हामीभन्दा शक्तिशाली भएका छन् ।<verse eid="EXO 1:9"/></para>
<para style="p"><verse number="10" style="v" sid="EXO 1:10"/>आओ, तिनीहरूसित बुद्धिमानीपूर्वक काम गरौँ नत्रभने तिनीहरूको सङ्ख्या वृद्धि भइरहनेछ । युद्ध भयो भने तिनीहरू हाम्रा शत्रुहरूसित मिल्न गई हाम्रै विरुद्धमा लड्नेछन् र देश छाडेर जानेछन् ।”<verse eid="EXO 1:10"/></para>
<para style="p"><verse number="11" style="v" sid="EXO 1:11"/>त्यसैले तिनीहरूलाई कठोर काम लगाएर तिनीहरूमाथि थिचोमिचो गर्न तिनीहरूले नाइकेहरू खटाए । इस्राएलीहरूले पिताम र रामसेस नामक भण्डारका सहरहरू बनाए ।<verse eid="EXO 1:11"/></para>
<para style="p"><verse number="12" style="v" sid="EXO 1:12"/>तर जति मिश्रीहरूले इस्राएलीहरूमाथि थिचोमिचो गरे त्यति नै तिनीहरूको सङ्ख्या बढ्दै गएर तिनीहरू फैलन थाले । त्यसैले मिश्रीहरू इस्राएलीहरूसित डराउन थाले ।<verse eid="EXO 1:12"/></para>
<para style="p"><verse number="13" style="v" sid="EXO 1:13"/>मिश्रीहरूले इस्राएलीहरूलाई निर्दयतापूर्वक काममा लगाए ।<verse eid="EXO 1:13"/></para>
<para style="p"><verse number="14" style="v" sid="EXO 1:14"/>मिश्रीहरूले मसला र इँटको कामसाथै खेतका कठिन कामहरू गर्न लगाएर तिनीहरूका जीवनै खल्लो बनाइदिए । तिनीहरूले लगाएका कामहरू कठिन थिए ।<verse eid="EXO 1:14"/></para>
<para style="p"><verse number="15" style="v" sid="EXO 1:15"/>तब मिश्रका राजाले शिप्रा र पूआ नाम गरेका हिब्रू सुँडिनीहरूलाई भने,<verse eid="EXO 1:15"/></para>
<para style="p"><verse number="16" style="v" sid="EXO 1:16"/>“हिब्रू स्‍त्रीहरूले बच्‍चा जन्माउने बेलामा तिमीहरूले तिनीहरूको हेरचाह गर्दा अवलोकन गर । छोरो रहेछ भने तिमीहरूले त्यसलाई मार ।<verse eid="EXO 1:16"/></para>
<para style="p"><verse number="17" style="v" sid="EXO 1:17"/>तर छोरी रहेछ भने त्यसलाई जीवितै राख ।” तर सुँडिनीहरू परेमश्‍वरदेखि डराउँथे । त्यसैले तिनीहरूले मिश्रका राजाले आज्ञा दिएबमोजिम गरेनन्, बरु तिनीहरूले छोराहरूलाई पनि जीवितै राखे ।<verse eid="EXO 1:17"/></para>
<para style="p"><verse number="18" style="v" sid="EXO 1:18"/>मिश्रका राजाले तिनीहरूलाई बोलाएर भने, “तिमीहरूले किन यसो गरेर छोराहरूलाई पनि जीवितै राखेका छ्यौ?”<verse eid="EXO 1:18"/></para>
<para style="p"><verse number="19" style="v" sid="EXO 1:19"/>ती सुँडिनीहरूले फारोलाई जवाफ दिए, “हिब्रू स्‍त्रीहरू मिश्री स्‍त्रीहरूजस्ता छैनन् । तिनीहरू हट्टाकट्टा छन् र सुँडिनी पुग्‍नुभन्दा पहिले नै तिनीहरूले बच्‍चा जन्माइसकेका हुन्छन् ।<verse eid="EXO 1:19"/></para>
<para style="p"><verse number="20" style="v" sid="EXO 1:20"/>परमेश्‍वरले यी सुँडिनीहरूलाई जोगाउनुभयो । इस्राएलीहरू सङ्ख्यामा बढ्दै गए र तिनीहरू शक्तिशाली भए ।<verse eid="EXO 1:20"/></para>
<para style="p"><verse number="21" style="v" sid="EXO 1:21"/>सुँडिनीहरू परमेश्‍वरदेखि डराएकाले उहाँले तिनीहरूलाई परिवार दिनुभयो ।<verse eid="EXO 1:21"/></para>
<para style="p"><verse number="22" style="v" sid="EXO 1:22"/>फारोले आफ्ना सबै मानिसलाई आज्ञा दिए, “जन्मेको हरेक छोरोलाई तिमीहरूले नदीमा फ्याँक्‍नू, तर छोरीलाई भने जीवितै राख्‍नू ।”<verse eid="EXO 1:22"/></para>
<chapter eid="EXO 1"/>
<chapter number="2" style="c" sid="EXO 2"/>
<para style="p"><verse number="1" style="v" sid="EXO 2:1"/>अब लेवीको कुलका एक जना पुरुषले लेवीकै कुलकी एक जना स्‍त्रीसित विवाह गरे ।<verse eid="EXO 2:1"/></para>
<para style="p"><verse number="2" style="v" sid="EXO 2:2"/>ती स्‍त्री गर्भवती भइन् र एउटा छोरो जन्माइन् । तिनी स्वस्थ बालक भएको देखेर उनले तिनलाई तिन महिनासम्म लुकाइन् ।<verse eid="EXO 2:2"/></para>
<para style="p"><verse number="3" style="v" sid="EXO 2:3"/>तर उनले लुकाउन नसकेपछि उनले कुशको एउटा टोकरी बनाएर त्यसलाई तारपीन र अलकत्राले लिपिन् । त्यसपछि उनले बच्‍चालाई त्यसभित्र राखिन् र नदीको किनारनेर नर्कटको झाडीमा भएको पानीमा राखिदिइन् ।<verse eid="EXO 2:3"/></para>
<para style="p"><verse number="4" style="v" sid="EXO 2:4"/>बालकलाई के हुनेथियो भनी हेर्न तिनकी दिदीचाहिँ अलि टाढामा उभिन् । फारोकी छोरी नदीमा नुहाउन ओर्लिन् ।<verse eid="EXO 2:4"/></para>
<para style="p"><verse number="5" style="v" sid="EXO 2:5"/>उनका सहेलीहरूचाहिँ नदीतटमा टहल्न लागे । उनले नर्कटहरूका बिचमा एउटा टोकरी देखिन् र आफ्नी एक जना सहेलीलाई त्यो लिन पठाइन् ।<verse eid="EXO 2:5"/></para>
<para style="p"><verse number="6" style="v" sid="EXO 2:6"/>उनले त्यसलाई खोलेर हेर्दा बच्‍चा देखिन् । बच्‍चा रुँदै थियो । उनमा बच्‍चाप्रति दया जाग्यो र उनले भनिन्, “यो पक्‍कै पनि हिब्रूहरूको बच्‍चा हुनुपर्छ ।”<verse eid="EXO 2:6"/></para>
<para style="p"><verse number="7" style="v" sid="EXO 2:7"/>तब बालककी दिदीले फारोकी छोरीलाई भनिन्, “बच्‍चालाई दूध खुवाउन तपाईंको लागि म गएर एक हिब्रू स्‍त्रीलाई फेला पारेर ल्याऊँ?”<verse eid="EXO 2:7"/></para>
<para style="p"><verse number="8" style="v" sid="EXO 2:8"/>फारोकी छोरीले उनलाई भनिन्, “जाऊ ।” त्यसैले ती युवती गएर आमालाई बोलाएर ल्याइन् ।<verse eid="EXO 2:8"/></para>
<para style="p"><verse number="9" style="v" sid="EXO 2:9"/>फारोकी छोरीले बच्‍चाकी आमालाई भनिन्, “यो बच्‍चालाई लिएर जाऊ र मेरो खातिर दूध खुवाऊ र म तिम्रो ज्याला दिनेछु ।” त्यसैले आमाले बच्‍चालाई लिएर दूध खुवाउने गरिन् ।<verse eid="EXO 2:9"/></para>
<para style="p"><verse number="10" style="v" sid="EXO 2:10"/>बालक हुर्कंदै गएपछि उनले तिनलाई फारोकी छोरीकहाँ ल्याइन् र तिनी उनको छोरा भए । उनले तिनलाई मोशा नाउँ राखे र भने, “किनकि मैले यिनलाई पानीबाट निकालेँ ।”<verse eid="EXO 2:10"/></para>
<para style="p"><verse number="11" style="v" sid="EXO 2:11"/>जब मोशा हुर्के तिनी आफ्नो जातिकहाँ गए र तिनीहरूको कठिन कामलाई अवलोकन गरे । मोशाको आफ्नै जातिको कुनै एउटा मानिसलाई एउटा मिश्रीले हिर्काइरहेको तिनले देखे ।<verse eid="EXO 2:11"/></para>
<para style="p"><verse number="12" style="v" sid="EXO 2:12"/>तिनले दायाँबायाँ हेरे र कोही नदेखेपछि त्यस मिश्रीलाई मारेर त्यसको लाशलाई बालुवामुनि पुरिदिए ।<verse eid="EXO 2:12"/></para>
<para style="p"><verse number="13" style="v" sid="EXO 2:13"/>अर्को दिन पनि तिनी बाहिर निस्के र दुई जना हिब्रू एक-अर्कामा झगडा गरिरहेका देखे । तिनले गल्ती गर्नेचाहिँलाई भने, “तिमी आफ्नै साथीलाई किन हिर्काउँदै छौ?”<verse eid="EXO 2:13"/></para>
<para style="p"><verse number="14" style="v" sid="EXO 2:14"/>तर त्यस मानिसले भन्यो, “कसले तिमीलाई हाम्रो अगुवा र न्यायकर्ता बनायो? त्यस मिश्रीलाई मारेजस्तै के तिमी मलाई पनि मार्न खोज्दै छौ?” तब मोशा डराएर भने, “निश्‍चय नै, मैले गरेको कुरा अरूहरूले थाहा पाउन लागेछन् ।”<verse eid="EXO 2:14"/></para>
<para style="p"><verse number="15" style="v" sid="EXO 2:15"/>फारोले यस विषयमा सुनेपछि तिनले मोशालाई मार्न खोजे । तर मोशा फारोदेखि भागेर मिद्यान देशमा गए र त्यहाँ तिनी कुवानेर बसे ।<verse eid="EXO 2:15"/></para>
<para style="p"><verse number="16" style="v" sid="EXO 2:16"/>अब मिद्यानका पूजाहारीका सात छोरी थिए । तिनीहरू आएर पानी भरे र तिनीहरूका पिताका भेडा-बाख्रालाई पानी खुवाउन डुँड भरे ।<verse eid="EXO 2:16"/></para>
<para style="p"><verse number="17" style="v" sid="EXO 2:17"/>गोठालाहरू आएर तिनीहरूलाई धपाउन खोज्दा मोशाले ती युवतीहरूको मदत गरे । त्यसपछि तिनले तिनीहरूका भेडा-बाख्राहरूलाई पनि पानी खुवाइदिए ।<verse eid="EXO 2:17"/></para>
<para style="p"><verse number="18" style="v" sid="EXO 2:18"/>जब ती केटीहरू आफ्ना पिता रूएलकहाँ गए तब तिनले सोधे, “आज तिमीहरू किन यति चाँडै घर आएका छौ?”<verse eid="EXO 2:18"/></para>
<para style="p"><verse number="19" style="v" sid="EXO 2:19"/>तिनीहरूले भने, “एक जना मिश्रीले हामीलाई गोठालाहरूबाट छुटकारा दिए । तिनले हाम्रो निम्ति पानी तान्‍नुका साथै भेडा-बाख्राहरूलाई पनि पानी खुवाइदिए ।”<verse eid="EXO 2:19"/></para>
<para style="p"><verse number="20" style="v" sid="EXO 2:20"/>तिनले आफ्ना छोरीहरूलाई भने, “त्यसो भए, तिनी कहाँ छन् त? किन तिमीहरूले ती मानिसलाई छाड्यौ?” तिनलाई डाक ताकि तिनले हामीसितै खाना खान सकून् ।”<verse eid="EXO 2:20"/></para>
<para style="p"><verse number="21" style="v" sid="EXO 2:21"/>मोशा ती मानिससित बस्‍न राजी भए जसले तिनलाई आफ्नी छोरी सिप्पोरा विवाहको लागि दिए ।<verse eid="EXO 2:21"/></para>
<para style="p"><verse number="22" style="v" sid="EXO 2:22"/>उनले एउटा छोरो जन्माइन् र मोशाले त्यसको नाउँ गेर्शोम राखे । तिनले भने, “म विदेशी भूमिमा प्रवासी भएको छु ।”<verse eid="EXO 2:22"/></para>
<para style="p"><verse number="23" style="v" sid="EXO 2:23"/>धेरै समय बितेपछि मिश्रका राजा मरे । इस्राएलीहरूले दासत्वको कठिनाइको कारणले चित्कार गरे । तिनीहरूले मदतको लागि पुकारा गरे र तिनीहरूको दासत्वको कारण तिनीहरूको पुकारा परमेश्‍वरकहाँ पुग्यो ।<verse eid="EXO 2:23"/></para>
<para style="p"><verse number="24" style="v" sid="EXO 2:24"/>परमेश्‍वरले तिनीहरूको क्रन्दन सुन्‍नुभएपछि उहाँले अब्राहाम, इसहाक र याकूबसित बाँध्‍नुभएको करार सम्झनुभयो ।<verse eid="EXO 2:24"/></para>
<para style="p"><verse number="25" style="v" sid="EXO 2:25"/>परमेश्‍वरले इस्राएलीहरूलाई देख्‍नुभयो, र तिनीहरूको अवस्था बुझ्नुभयो ।<verse eid="EXO 2:25"/></para>
<chapter eid="EXO 2"/>
<chapter number="3" style="c" sid="EXO 3"/>
<para style="p"><verse number="1" style="v" sid="EXO 3:1"/>अब मोशा अझै पनि आफ्ना ससुरा मिद्यानका पूजाहारी यित्रोका भेडा-बाख्रा चराउँदै थिए । तिनले भेडा-बाख्रालाई उजाड-स्थानको परसम्म लगी परमेश्‍वरको पर्वत होरेबसम्म लगे ।<verse eid="EXO 3:1"/></para>
<para style="p"><verse number="2" style="v" sid="EXO 3:2"/>त्यहाँ परमप्रभुका दूत जलिरहेको पोथ्रामा तिनीकहाँ देखा परे । मोशाले हेर्दा त्यो पोथ्रा जलिरहेको थियो तर भस्म भएको थिएन ।<verse eid="EXO 3:2"/></para>
<para style="p"><verse number="3" style="v" sid="EXO 3:3"/>मोशाले भने, “म एकातिर गएर यो गजबको दृश्य किन भस्म भएको रहेनछ भनी हेर्नेछु ।”<verse eid="EXO 3:3"/></para>
<para style="p"><verse number="4" style="v" sid="EXO 3:4"/>जब तिनी हेर्नलाई एकातिर गएको परमप्रभुले देख्‍नुभयो तब उहाँले पोथ्राबाट तिनलाई भन्‍नुभयो, “मोशा, ए मोशा ।” तिनले भने, “म यहीँ छु ।”<verse eid="EXO 3:4"/></para>
<para style="p"><verse number="5" style="v" sid="EXO 3:5"/>परमेश्‍वरले भन्‍नुभयो, “अझ नजिक नआइज । तेरो खुट्टाबाट तेरो जुत्ता फुकाल् किनकि तँ उभिएको भूमि मेरो लागि अलग गरिएको छ ।”<verse eid="EXO 3:5"/></para>
<para style="p"><verse number="6" style="v" sid="EXO 3:6"/>उहाँले थप्‍नुभयो, “म तेरा पिता अब्राहाम, इसहाक र याकूबका परमेश्‍वर हुँ ।” त्यसपछि मोशाले आफ्नो अनुहार ढाके किनकि तिनी परमेश्‍वरलाई हेर्न डराएका थिए ।<verse eid="EXO 3:6"/></para>
<para style="p"><verse number="7" style="v" sid="EXO 3:7"/>परमप्रभुले भन्‍नुभयो, “निश्‍चय नै मिश्रमा भएका मेरा मानिसहरूको दुःखकष्‍ट मैले देखेको छु । तिनीहरूका नाइकेहरूको कारणले तिनीहरूको रुवाइ मैले सुनेको छु किनकि मलाई तिनीहरूको दुःखकष्‍ट थाहा छ ।<verse eid="EXO 3:7"/></para>
<para style="p"><verse number="8" style="v" sid="EXO 3:8"/>तिनीहरूलाई मिश्रीहरूको शक्तिबाट छुटकारा दिलाई असल, विशाल अनि दूध र मह बग्‍ने देशमा लैजान म ओर्लिआएको छु । त्यो कनानी, हित्ती, एमोरी, परिज्‍जी, हिव्वी र यबूसीहरूको देश हो ।<verse eid="EXO 3:8"/></para>
<para style="p"><verse number="9" style="v" sid="EXO 3:9"/>अब इस्राएलका मानिसहरूको रुवाइ मकहाँ आइपुगेको छ । यसको अतिरिक्त, मिश्रीहरूद्वारा तिनीहरूमाथि गरिएको थिचोमिचोलाई पनि मैले देखेको छु ।<verse eid="EXO 3:9"/></para>
<para style="p"><verse number="10" style="v" sid="EXO 3:10"/>अब म तँलाई फारोकहाँ पठाउनेछु ताकि तैँले मेरा मानिस इस्राएलीहरूलाई मिश्रबाट निकालेर लैजान सक् ।”<verse eid="EXO 3:10"/></para>
<para style="p"><verse number="11" style="v" sid="EXO 3:11"/>तर मोशाले परमेश्‍वरलाई भने, “फारोकहाँ गई मिश्रबाट इस्राएलीहरूलाई निकालेर ल्याउने म को हुँ र?”<verse eid="EXO 3:11"/></para>
<para style="p"><verse number="12" style="v" sid="EXO 3:12"/>परमेश्‍वरले जवाफ दिनुभयो, “निश्‍चय नै म तँसित हुनेछु । मैले तँलाई पठाएको हुँ भन्‍नाका लागि चिन्हचाहिँ यो हुनेछ । तैँले ती मानिसहरूलाई मिश्रबाट बाहिर ल्याएपछि तैँले यही पर्वतमा मेरो आराधना गर्नेछस् ।”<verse eid="EXO 3:12"/></para>
<para style="p"><verse number="13" style="v" sid="EXO 3:13"/>मोशाले परमेश्‍वरलाई भने, “म इस्राएलीहरूकहाँ गई 'तिमीहरूका पिता-पुर्खाका परमेश्‍वरले मलाई तिमीहरूकहाँ पठाउनुभएको छ' भन्दा तिनीहरूले 'उहाँको नाउँ के हो' भनी सोधे भने मैले तिनीहरूलाई के जवाफ दिने?”<verse eid="EXO 3:13"/></para>
<para style="p"><verse number="14" style="v" sid="EXO 3:14"/>परमेश्‍वरले मोशालाई भन्‍नुभयो, “म हुँ जो म हुँ ।” उहाँले भन्‍नुभयो, “ तैँले इस्राएलीहरूलाई यसो भन्‍नू, 'म हुँ भन्‍नेले मलाई तिमीहरूकहाँ पठाउनुभएको छ' ।”<verse eid="EXO 3:14"/></para>
<para style="p"><verse number="15" style="v" sid="EXO 3:15"/>परमेश्‍वरले मोशालाई यसो पनि भन्‍नुभयो, “तैँले इस्राएलीहरूलाई यसो भन्‍नैपर्छ, 'तिमीहरूका पिता-पुर्खाका परमेश्‍वर अर्थात् अब्राहामका परमेश्‍वर, इसहाकका परमेश्‍वर र याकूबका परमेश्‍वरले मलाई तिमीहरूकहाँ पठाउनुभएको हो । मेरो नाउँ सदासर्वादको लागि यही हो र यही नाउँद्वारा पुस्तौँसम्म मेरो सम्झना गरिनेछ ।'<verse eid="EXO 3:15"/></para>
<para style="p"><verse number="16" style="v" sid="EXO 3:16"/>गएर इस्राएलका धर्म-गुरुहरूलाई भेला गर् । तिनीहरूलाई यसो भन्‍नू, 'तिमीहरूका पिता-पुर्खाका परमेश्‍वर अर्थात् अब्राहाम, इसहाक र याकूबका परमेश्‍वर मकहाँ देखा परी भन्‍नुभयो, “मैले वास्तवमै तिमीहरूलाई अवलोकन गरेको छु र तिमीहरूलाई मिश्रमा के गरिएको छ भनी देखेको छु ।<verse eid="EXO 3:16"/></para>
<para style="p"><verse number="17" style="v" sid="EXO 3:17"/>तिमीहरूले मिश्रमा भोगेको थिचोमिचोबाट मुक्त गरी दूध र मह बग्‍ने देश अर्थात् कनानी, हित्ती, एमोरी, परिज्‍जी, हिव्वी र यबूसीहरूको देशमा लैजाने मैले प्रतिज्ञा गरेको छु” ।'<verse eid="EXO 3:17"/></para>
<para style="p"><verse number="18" style="v" sid="EXO 3:18"/>तिनीहरूले तेरो कुरा सुन्‍नेछन् । तँ र इस्राएलका धर्म-गुरुहरू मिश्रका राजाकहाँ गई त्यसलाई यसो भन्‍नू, 'हिब्रूहरूका परमप्रभुले हामीलाई भेट्नुभएको छ । अब हामी तिन दिनको यात्रा गरी उजाड-स्थानमा जाऔँ ताकि हाम्रा परमप्रभु परमेश्‍वरलाई हामीले बलिदान चढाउन सकौँ ।'<verse eid="EXO 3:18"/></para>
<para style="p"><verse number="19" style="v" sid="EXO 3:19"/>तर राजा बाध्य नपारिएसम्म त्यसले तिमीहरूलाई जान दिनेछैन भनी मलाई थाहा छ ।<verse eid="EXO 3:19"/></para>
<para style="p"><verse number="20" style="v" sid="EXO 3:20"/>म मेरो हात फैलाई मैले मिश्रीहरूका बिचमा गर्ने सबै आश्‍चर्यकर्मले तिनीहरूलाई आक्रमण गर्नेछु । त्यसपछि त्यसले तिमीहरूलाई जान दिनेछ ।<verse eid="EXO 3:20"/></para>
<para style="p"><verse number="21" style="v" sid="EXO 3:21"/>म यस जातिमाथि मिश्रहरूलाई निगाह गर्न लगाउनेछु ताकि तिमीहरू जाँदा रित्तो हात जान नपरोस् ।<verse eid="EXO 3:21"/></para>
<para style="p"><verse number="22" style="v" sid="EXO 3:22"/>हरेक स्‍त्रीले आ-आफ्ना मिश्री छिमेकीहरू र तिनीहरूका घरहरूमा बस्‍ने कुनै पनि स्‍त्रीहरूबाट सुन र चाँदीका गरगहनाहरूसाथै लत्ता कपडाहरू माग्‍नेछ । तिमीहरूले ती आ-आफ्ना छोराछोरीहरूलाई लगाइदिनेछौ । यसरी तिमीहरूले मिश्रीहरूलाई लुट्नेछौ ।”<verse eid="EXO 3:22"/></para>
<chapter eid="EXO 3"/>
<chapter number="4" style="c" sid="EXO 4"/>
<para style="p"><verse number="1" style="v" sid="EXO 4:1"/>मोशाले जवाफ दिए, “तर तिनीहरूले विश्‍वास गरेनन् वा मेरो कुरा नसुनी 'परमप्रभु तिमीकहाँ देखा पर्नुभएको होइन' भनेमा के गर्ने नि?”<verse eid="EXO 4:1"/></para>
<para style="p"><verse number="2" style="v" sid="EXO 4:2"/>परमप्रभुले तिनलाई भन्‍नुभयो, “तेरो हातमा के छ?” मोशाले भने, “लट्ठी ।”<verse eid="EXO 4:2"/></para>
<para style="p"><verse number="3" style="v" sid="EXO 4:3"/>परमप्रभुले भन्‍नुभयो, “त्यसलाई भुइँमा फाल् ।” मोशाले त्यसलाई भुइँमा फाले र त्यो सर्प भयो । मोशा दौडेर भागे ।<verse eid="EXO 4:3"/></para>
<para style="p"><verse number="4" style="v" sid="EXO 4:4"/>परमप्रभुले मोशालाई भन्‍नुभयो, “तेरो हात पसारेर त्यसको पुच्छर समात् ।” त्यसैले तिनले आफ्नो हात पसारेर त्यस सर्पलाई समाते । त्यो फेरि तिनको हातमा लट्ठी भयो ।<verse eid="EXO 4:4"/></para>
<para style="p"><verse number="5" style="v" sid="EXO 4:5"/>“तिनीहरूका पिता-पुर्खाका परमप्रभु परमेश्‍वर अर्थात् अब्राहामका परमेश्‍वर, इसहाकका परमेश्‍वर र याकूबका परमेश्‍वर तँकहाँ देखा पर्नुभएको थियो भनी तिनीहरूले विश्‍वास गरून् भन्‍नाका लागि यो चिन्ह हुनेछ ।”<verse eid="EXO 4:5"/></para>
<para style="p"><verse number="6" style="v" sid="EXO 4:6"/>परमप्रभुले तिनलाई यसो पनि भन्‍नुभयो, “अब तेरो हात आफ्नो खास्टोभित्र राख् ।” त्यसैले मोशाले आफ्नो हात खास्टोभित्र राखे । तिनले बाहिर निकाल्दा तिनको हातमा हिउँजस्तै सेतो कुष्‍ठरोग लागेको थियो ।<verse eid="EXO 4:6"/></para>
<para style="p"><verse number="7" style="v" sid="EXO 4:7"/>परमप्रभुले भन्‍नुभयो, “फेरि तेरो हात खास्टोभित्र राख् ।” त्यसैले मोशाले आफ्नो हात खास्टोभित्र राखे र तिनले हात बाहिर निकाल्दा त्यो तिनको शरीरको अरू मासुजस्तै स्वस्थ भएको थियो ।<verse eid="EXO 4:7"/></para>
<para style="p"><verse number="8" style="v" sid="EXO 4:8"/>परमप्रभुले भन्‍नुभयो, “तिनीहरूले मेरो शक्तिको पहिलो चिन्हलाई ध्यान दिएनन् वा विश्‍वास गरेनन् भने तिनीहरूले दोस्रो चिन्हलाई विश्‍वास गर्नेछन् ।<verse eid="EXO 4:8"/></para>
<para style="p"><verse number="9" style="v" sid="EXO 4:9"/>तिनीहरूले मेरो शक्तिका यी दुईवटै चिन्हलाई पनि विश्‍वास गरेनन् वा तेरो कुरा सुनेनन् भने नदीबाट थोरै पानी लिएर जा र त्यसलाई सुक्खा भूमिमा खन्या । तैँले लिएर जाने पानी सुक्खा भूमिमा रगत बन्‍नेछ ।”<verse eid="EXO 4:9"/></para>
<para style="p"><verse number="10" style="v" sid="EXO 4:10"/>तब मोशाले परमप्रभुलाई भने, “हे प्रभु, म बोल्नमा सिपालु छैनँ, न पहिले थिएँ न त तपाईं आफ्ना दाससित बोल्नुभएपछि नै । म बोल्न र जिब्रो चलाउनमा सुस्त छु ।”<verse eid="EXO 4:10"/></para>
<para style="p"><verse number="11" style="v" sid="EXO 4:11"/>परमप्रभुले तिनलाई भन्‍नुभयो, “मानिसको मुख बनाउने को हो? मानिसलाई गुँगो वा बैरो वा दृष्‍टिविहीन बनाउने को हो? के म परमप्रभुले नै होइनँ र?<verse eid="EXO 4:11"/></para>
<para style="p"><verse number="12" style="v" sid="EXO 4:12"/>त्यसैले अब जा र म तेरो मुखमा भएर के भन्‍ने भनी तँलाई सिकाउनेछु ।”<verse eid="EXO 4:12"/></para>
<para style="p"><verse number="13" style="v" sid="EXO 4:13"/>तर मोशाले भने, “हे प्रभु, तपाईंले इच्छा गर्नुभएको अरू कसैलाई पठाउनुहोस् ।”<verse eid="EXO 4:13"/></para>
<para style="p"><verse number="14" style="v" sid="EXO 4:14"/>तब परमप्रभु मोशासित रिसाउनुभयो र भन्‍नुभयो, “तेरो दाजु लेवी हारून छैन र? त्यसले राम्ररी बोल्न सक्छ भनी मलाई थाहा छ । यसको अतिरिक्त, त्यो तँलाई भेट्न आउँदै छ र त्यसले तँलाई देख्दा त्यो ह्रदयमा खुसी हुनेछ ।<verse eid="EXO 4:14"/></para>
<para style="p"><verse number="15" style="v" sid="EXO 4:15"/>तँ त्योसित कुरा गर् र त्यसले भन्‍नुपर्ने कुरा त्यसलाई बताइदे । म तिमीहरू दुवैसित हुनेछु र के गर्ने भनी म तिमीहरू दुवैलाई देखाउनेछु ।<verse eid="EXO 4:15"/></para>
<para style="p"><verse number="16" style="v" sid="EXO 4:16"/>त्यसले तेरो लागि मानिसहरूसित बोल्नेछ । त्यो तेरो प्रवक्ता हुनेछ र तँ त्यसको लागि मजस्तै परमेश्‍वर हुनेछस् ।<verse eid="EXO 4:16"/></para>
<para style="p"><verse number="17" style="v" sid="EXO 4:17"/>तैँले तेरो हातमा यो लट्ठी लैजा । यसले तैँले चिन्हहरू गर्नेछस् ।”<verse eid="EXO 4:17"/></para>
<para style="p"><verse number="18" style="v" sid="EXO 4:18"/>त्यसैले मोशा आफ्ना ससुरा यित्रोकहाँ गई तिनलाई भने, “मलाई मिश्रमा भएका मेरा आफन्तहरू जीवितै छन् कि छैनन् भनी हेर्न फर्केर जान दिनुहोस् ।” यित्रोले मोशालाई भने, “शान्तिसित जाऊ ।”<verse eid="EXO 4:18"/></para>
<para style="p"><verse number="19" style="v" sid="EXO 4:19"/>परमप्रभुले मिद्यानमा मोशालाई भन्‍नुभयो, “फर्केर मिश्रमा जा किनकि तेरो जीवन लिन खोज्नेहरू सबै मरिसकेका छन् ।”<verse eid="EXO 4:19"/></para>
<para style="p"><verse number="20" style="v" sid="EXO 4:20"/>आफ्नी पत्‍नी र आफ्ना छोराहरू गधामा चढाएर मोशा बाटो लागे । तिनी मिश्र देशमा फर्के र तिनले परमेश्‍वरको लट्ठी आफूसँगै लगेका थिए ।<verse eid="EXO 4:20"/></para>
<para style="p"><verse number="21" style="v" sid="EXO 4:21"/>परमप्रभुले मोशालाई भन्‍नुभयो, “तँ मिश्रमा फर्केर जाँदा मैले तेरो शक्तिमा राखिदिएका सबै अचम्मका कामहरू तैँले फारोको सामु गरेर देखा । तर म त्यसको ह्रदय कठोर पार्नेछु र त्यसले मानिसहरूलाई जान दिनेछैन ।<verse eid="EXO 4:21"/></para>
<para style="p"><verse number="22" style="v" sid="EXO 4:22"/>तैँले फारोलाई यसो भन्‍नू, “परमप्रभु यसो भन्‍नुहुन्छ, 'इस्राएल मेरो जेठो छोरो हो,<verse eid="EXO 4:22"/></para>
<para style="p"><verse number="23" style="v" sid="EXO 4:23"/>र म तँलाई भन्दछु, 'मेरो छोरोलाई जान दे ताकि त्यसले मेरो आराधना गरोस् ।' तर तैँले त्यसलाई जान दिन इन्कार गरेकोले निश्‍चय नै म तेरो जेठो छोरोलाई मार्नेछु' ।”<verse eid="EXO 4:23"/></para>
<para style="p"><verse number="24" style="v" sid="EXO 4:24"/>अब बाटोमा बास बस्‍ने ठाउँमा तिनीहरू रोकिँदा परमप्रभुले मोशालाई भेटी तिनलाई मार्न खोज्नुभयो ।<verse eid="EXO 4:24"/></para>
<para style="p"><verse number="25" style="v" sid="EXO 4:25"/>त्यसपछि सिप्पोराले चकमके कर्द लिई आफ्नो छोरोको खलडी काटेर त्यसलाई मोशाको खुट्टामा छुवाइन् ।<verse eid="EXO 4:25"/></para>
<para style="p"><verse number="26" style="v" sid="EXO 4:26"/>तब उनले भनिन्, “निश्‍चय नै तपाईं रगतद्वारा मेरो दुलहा हुनुहुन्छ ।” त्यसैले परमप्रभुले तिनलाई एक्लै छाडिदिनुभयो । यो खतनाको कारणले “तपाईं मेरो दुलहा हुनुहुन्छ” भनी उनले भनिन् ।<verse eid="EXO 4:26"/></para>
<para style="p"><verse number="27" style="v" sid="EXO 4:27"/>परमप्रभुले हारूनलाई भन्‍नुभयो, “उजाड-स्थानमा मोशालाई भेट्न जा ।” हारून गए र तिनले मोशालाई परमेश्‍वरको पर्वतमा भेटी चुम्बन गरे ।<verse eid="EXO 4:27"/></para>
<para style="p"><verse number="28" style="v" sid="EXO 4:28"/>परमप्रभुले मोशालाई भनेर पठाउनुभएका सबै कुरा र देखाउनू भनी आज्ञा गर्नुभएका सबै चिन्हको बारेमा मोशाले हारूनलाई बताए ।<verse eid="EXO 4:28"/></para>
<para style="p"><verse number="29" style="v" sid="EXO 4:29"/>तब मोशा र हारून गएर इस्राएलीहरूका सबै धर्म-गुरुलाई भेला गराए ।<verse eid="EXO 4:29"/></para>
<para style="p"><verse number="30" style="v" sid="EXO 4:30"/>परमप्रभुले मोशालाई भन्‍नुभएका सबै कुरा हारूनले बताए । तिनले परमप्रभुको शक्तिका चिन्हहरू पनि मानिसहरूका सामु गरेर देखाइदिए ।<verse eid="EXO 4:30"/></para>
<para style="p"><verse number="31" style="v" sid="EXO 4:31"/>मानिसहरूले विश्‍वास गरे । परमप्रभुले इस्राएलीहरूको वास्ता गर्नुहुन्छ र उहाँले तिनीहरूमाथि गरिएको थिचोमिचो देख्‍नुभएको छ भनी जब तिनीहरूले सुने, तिनीहरूले आ-आफ्ना शिर झुकाई उहाँको आराधना गरे ।<verse eid="EXO 4:31"/></para>
<chapter eid="EXO 4"/>
<chapter number="5" style="c" sid="EXO 5"/>
<para style="p"><verse number="1" style="v" sid="EXO 5:1"/>यी कुराहरूपछि मोशा र हारून फारोकहाँ गएर भने, “इस्राएलका परमप्रभु यसो भन्‍नुहुन्छ, 'उजाड-स्थानमा चाड मनाउनलाई मेरा मानिसहरूलाई जान दे' ।”<verse eid="EXO 5:1"/></para>
<para style="p"><verse number="2" style="v" sid="EXO 5:2"/>फारोले भने, “परमप्रभु को हुनुहुन्छ? उहाँको कुरा सुनेर मैले इस्राएललाई किन जान दिने? म परमप्रभुलाई चिन्दिनँ, र म इस्राएललाई जान दिन्‍नँ ।”<verse eid="EXO 5:2"/></para>
<para style="p"><verse number="3" style="v" sid="EXO 5:3"/>तिनीहरूले भने, “हिब्रूहरूका परमेश्‍वरले हामीलाई भेट्नुभएको छ । तिन दिनको यात्रा गरी उजाड-स्थानमा गई परमप्रभु हाम्रा परमेश्‍वरको निम्ति बलिदान चढाउन दिनुहोस् ताकि उहाँले हामीलाई विपत्ति वा तरवारले नाश नगर्नुभएको होस् ।”<verse eid="EXO 5:3"/></para>
<para style="p"><verse number="4" style="v" sid="EXO 5:4"/>तर मिश्रका राजाले तिनीहरूलाई भने, “ए मोशा र हारून हो, तिमीहरू मानिसहरूका काममा किन अवरोध गर्छौ? तिमीहरूका काममा जाओ ।”<verse eid="EXO 5:4"/></para>
<para style="p"><verse number="5" style="v" sid="EXO 5:5"/>तिनले यसो पनि भने, “अहिले हाम्रो देशमा धेरै मानिस छन्, र तिमीहरू तिनीहरूलाई काम गर्नबाट रोक्दै छौ ।”<verse eid="EXO 5:5"/></para>
<para style="p"><verse number="6" style="v" sid="EXO 5:6"/>त्यही दिन फारोले मानिसका नाइकेहरू र मजदुरहरूलाई यस्तो हुकुम दिए,<verse eid="EXO 5:6"/></para>
<para style="p"><verse number="7" style="v" sid="EXO 5:7"/>“पहिलेझैँ तिमीहरूले मानिसहरूलाई इँट बनाउन पराल नदेओ । तिनीहरू आफै गएर तिनीहरूका निम्ति पराल जम्मा गरून् ।<verse eid="EXO 5:7"/></para>
<para style="p"><verse number="8" style="v" sid="EXO 5:8"/>तरै पनि तिमीहरूले तिनीहरूबाट पहिले जत्तिकै इँटको सङ्ख्या माग्‍नू । त्योभन्दा कम स्वीकार नगर किनकि तिनीहरू अल्छे भएका छन् । त्यसैले तिनीहरू यसो भन्दै कराउँछन्, 'हाम्रा परमेश्‍वरकहाँ गएर बलिदान चढाउन हामीलाई अनुमति दिनुहोस् ।'<verse eid="EXO 5:8"/></para>
<para style="p"><verse number="9" style="v" sid="EXO 5:9"/>यी मानिसहरूलाई कामको बोझ बढाइदेओ ताकि तिनीहरू यसमा लागिराखेर छली वचनहरूतर्फ ध्यान नदिऊन् ।”<verse eid="EXO 5:9"/></para>
<para style="p"><verse number="10" style="v" sid="EXO 5:10"/>त्यसैले मानिसका नाइकेहरू र मजदुरहरू बाहिर गई तिनीहरूले मानिसहरूलाई भने, “फारो यसो भन्‍नुहुन्छ, 'अबदेखि उसो म तिमीहरूलाई पराल दिन्‍नँ ।<verse eid="EXO 5:10"/></para>
<para style="p"><verse number="11" style="v" sid="EXO 5:11"/>जहाँ-जहाँ पराल पाइन्छ तिमीहरू आफै गएर ल्याओ, तर तिमीहरूको कामको बोझ भने घटाइनेछैन' ।”<verse eid="EXO 5:11"/></para>
<para style="p"><verse number="12" style="v" sid="EXO 5:12"/>त्यसैले मानिसहरू परालका टुक्राटाक्री बटुल्न मिश्रभरि छरिए ।<verse eid="EXO 5:12"/></para>
<para style="p"><verse number="13" style="v" sid="EXO 5:13"/>नाइकेहरूले तिनीहरूलाई यसो भनिरहे, “तिमीहरूलाई पराल दिँदा जस्तै गरी तिमीहरूको काम सक ।”<verse eid="EXO 5:13"/></para>
<para style="p"><verse number="14" style="v" sid="EXO 5:14"/>फारोका नाइकेहरूले इस्राएली नाइकेहरूलाई पिटे । यी तिनै मानिसहरू थिए जसलाई कामदारहरूको रेखदेख गर्न राखिएको थियो । नाइकेहरूले यसो भनेर सोधिरहे, “तिमीहरूले विगतमा गरेझैँ हिजोआज किन चाहेजति इँटहरू बनाइरहेका छैनौ?”<verse eid="EXO 5:14"/></para>
<para style="p"><verse number="15" style="v" sid="EXO 5:15"/>त्यसैले इस्राएली नाइकेहरू फारोकहाँ आएर बिन्ती गरे, “तपाईंले हजुरका दासहरूलाई किन यस्‍तो व्यवहार गर्दै हुनुहुन्छ?<verse eid="EXO 5:15"/></para>
<para style="p"><verse number="16" style="v" sid="EXO 5:16"/>हजुरका दासहरूलाई पराल नदिएको भए तापनि तिनीहरू हामीलाई यसो भन्दै छन्, 'इँटहरू बनाओ ।' अब हामी हजुरका दासहरूलाई पिटिन पनि थालिएको छ । तर यो त हजुरका आफ्नै मानिसहरूको दोष हो ।”<verse eid="EXO 5:16"/></para>
<para style="p"><verse number="17" style="v" sid="EXO 5:17"/>तर फारोले भने, “तिमीहरू अल्छे छौ । तिमीहरू अल्छे छौ । तिमीहरू भन्छौ, 'परमप्रभुलाई बलिदान चढाउन हामीलाई जान अनुमति दिनुहोस् ।'<verse eid="EXO 5:17"/></para>
<para style="p"><verse number="18" style="v" sid="EXO 5:18"/>त्यसैले काममा फर्केर जाओ । तिमीहरूलाई अब उसो पराल दिइनेछैन, तरै पनि तिमीहरूले उही सङ्ख्यामा इँटहरू बनाउनुपर्छ ।”<verse eid="EXO 5:18"/></para>
<para style="p"><verse number="19" style="v" sid="EXO 5:19"/>“तिमीहरूले दैनिक उत्पादन गर्ने इँटहरूको सङ्ख्या कम हुनुहुँदैन” भनी इस्राएली नाइकेहरूलाई बताइँदा तिनीहरू कष्‍टमा भएको तिनीहरूले देखे ।<verse eid="EXO 5:19"/></para>
<para style="p"><verse number="20" style="v" sid="EXO 5:20"/>तिनीहरूले फारोकहाँबाट फर्केपछि मोशा र हारूनलाई भेटे जो दरबारबाहिर उभिरहेका थिए ।<verse eid="EXO 5:20"/></para>
<para style="p"><verse number="21" style="v" sid="EXO 5:21"/>तिनीहरूले मोशा र हारूनलाई भने, “परमप्रभुले तपाईंहरूलाई हेरी दण्ड दिनुभएको होस् किनकि तपाईंहरूले हामीलाई फारो र उहाँका दासहरूको दृष्‍टिमा तिरस्कृत तुल्याउनुभएको छ । हामीलाई मार्न तपाईंहरूले तिनीहरूका हातमा तरवार थमाइदिनुभएको छ ।”<verse eid="EXO 5:21"/></para>
<para style="p"><verse number="22" style="v" sid="EXO 5:22"/>मोशा परमप्रभुकहाँ गई भने, “हे प्रभु, तपाईंले किन यो जातिमा कष्‍ट ल्याउनुभएको? तपाईंले पहिले मलाई किन दरबारमा पठाउनुभयो?<verse eid="EXO 5:22"/></para>
<para style="p"><verse number="23" style="v" sid="EXO 5:23"/>तपाईंको नाउँमा म फारोसित बोल्न आएदेखि तिनले यस जातिलाई कष्‍ट ल्याएका छन्, र तपाईंले अझै पनि आफ्नो जातिलाई मुक्त गर्नुभएको छैन ।”<verse eid="EXO 5:23"/></para>
<chapter eid="EXO 5"/>
<chapter number="6" style="c" sid="EXO 6"/>
<para style="p"><verse number="1" style="v" sid="EXO 6:1"/>तब परमप्रभुले मोशालाई भन्‍नुभयो, “अब म फारोलाई जे गर्नेछु, त्यो तैँले देख्‍नेछस् । मेरो शक्तिशाली हातको कारणले गर्दा त्यसले तिनीहरूलाई जान दिएको तैँले देख्‍नेछस् । मेरो शक्तिशाली हातको कारणले गर्दा त्यसले तिनीहरूलाई आफ्नो देशबाट बाहिर निकाल्नेछ ।”<verse eid="EXO 6:1"/></para>
<para style="p"><verse number="2" style="v" sid="EXO 6:2"/>परमेश्‍वर मोशासित बोल्नुभयो र भन्‍नुभयो, “म परमप्रभु हुँ ।<verse eid="EXO 6:2"/></para>
<para style="p"><verse number="3" style="v" sid="EXO 6:3"/>म सर्वशक्तिमान् परमेश्‍वरको रूपमा अब्राहाम, इसहाक र याकूबकहाँ देखा परेँ । तर मेरो नाउँ परमप्रभुको रूपमा म तिनीहरूकहाँ चिनाएको थिइनँ ।<verse eid="EXO 6:3"/></para>
<para style="p"><verse number="4" style="v" sid="EXO 6:4"/>तिनीहरूलाई कनान देश दिनलाई मैले तिनीहरूसित मेरो करार पनि बाँधेँ । यो त्यही देश हो जहाँ तिनीहरू प्रवासी भएर यताउता चाहारे ।<verse eid="EXO 6:4"/></para>
<para style="p"><verse number="5" style="v" sid="EXO 6:5"/>अनि मिश्रीहरूले दासत्वमा राखेका इस्राएलीहरूको क्रन्दनलाई मैले सुनेको छु, र मैले मेरो करारको सम्झना गरेको छु ।<verse eid="EXO 6:5"/></para>
<para style="p"><verse number="6" style="v" sid="EXO 6:6"/>त्यसकारण, इस्राएलीहरूलाई यसो भन्, 'म परमप्रभु हुँ । म तिमीहरूलाई मिश्रीहरूको दासत्वबाट निकाली तिनीहरूको शक्तिबाट मुक्त गराउनेछु । मेरो शक्ति देखाएर र इन्साफका शक्तिशाली कामहरू गरेर म तिमीहरूलाई छुटकारा दिनेछु ।<verse eid="EXO 6:6"/></para>
<para style="p"><verse number="7" style="v" sid="EXO 6:7"/>म तिमीहरूलाई मेरै जाति हुनलाई ग्रहण गर्नेछु, र म तिमीहरूका परमेश्‍वर हुनेछु । तिमीहरूलाई मिश्रीहरूको दासत्वबाट निकालेर ल्याउने म तिमीहरूका परमप्रभु परमेश्‍वर हुँ भनी तिमीहरूले जान्‍नेछौ ।<verse eid="EXO 6:7"/></para>
<para style="p"><verse number="8" style="v" sid="EXO 6:8"/>मैले अब्राहाम, इसहाक र याकूबलाई दिने प्रतिज्ञा गरेको देशमा म तिमीहरूलाई ल्याउनेछु । म यो तिमीहरूलाई सम्पत्तिको रूपमा दिनेछु । म परमप्रभु हुँ' ।”<verse eid="EXO 6:8"/></para>
<para style="p"><verse number="9" style="v" sid="EXO 6:9"/>मोशाले इस्राएलीहरूलाई यो कुरा बताउँदा तिनीहरूको कठोर दासत्वको कारणले उब्जेको तिनीहरूको निरुत्साहले गर्दा तिनीहरूले तिनको कुरा सुनेनन् ।<verse eid="EXO 6:9"/></para>
<para style="p"><verse number="10" style="v" sid="EXO 6:10"/>तब परमप्रभुले मोशालाई यसो भन्‍नुभयो,<verse eid="EXO 6:10"/></para>
<para style="p"><verse number="11" style="v" sid="EXO 6:11"/>“इस्राएलका मानिसहरूलाई त्यसको देशबाट जान दे भनी मिश्रका राजा फारोलाई बताइदे ।”<verse eid="EXO 6:11"/></para>
<para style="p"><verse number="12" style="v" sid="EXO 6:12"/>मोशाले परमप्रभुलाई भने, “इस्राएलीहरूले त मेरो कुरा सुनेका छैनन् भने फारोले किन सुन्‍ने किनकि म बोल्नमा सिपालु छैनँ?”<verse eid="EXO 6:12"/></para>
<para style="p"><verse number="13" style="v" sid="EXO 6:13"/>परमप्रभु मोशा र हारूनसित बोल्नुभयो । इस्राएलीहरूलाई मिश्र देशबाट बाहिर ल्याउन उहाँले मिश्रका राजा फारोलाई बताउनू भनी तिनीहरूलाई आज्ञा दिनुभयो ।<verse eid="EXO 6:13"/></para>
<para style="p"><verse number="14" style="v" sid="EXO 6:14"/>तिनीहरूका पिताका परिवारहरूका मुख्य-मुख्य मानिसहरू यिनै थिएः इस्राएलका जेठो छोरो रूबेनका छोराहरू हानोक, पल्लु, हेस्रोन र कर्मी थिए । रूबेनका वंशहरू यिनै थिए ।<verse eid="EXO 6:14"/></para>
<para style="p"><verse number="15" style="v" sid="EXO 6:15"/>शिमियोनका छोराहरू यमूएल, यामीन, ओहद, याकीन, सोहोर र कनानी स्‍त्रीका छोरा शौल थिए ।<verse eid="EXO 6:15"/></para>
<para style="p"><verse number="16" style="v" sid="EXO 6:16"/>लेवीका छोराहरूका नाउँ तिनका पुस्ताअनुसार निम्‍न लिखित छः तिनीहरू गेर्शोन, कहात र मरारी थिए । लेवी १३७ वर्षसम्म बाँचे ।<verse eid="EXO 6:16"/></para>
<para style="p"><verse number="17" style="v" sid="EXO 6:17"/>गेर्शोनका छोराहरू लिब्‍नी र शिमी थिए ।<verse eid="EXO 6:17"/></para>
<para style="p"><verse number="18" style="v" sid="EXO 6:18"/>कहातका छोराहरू अम्राम, यिसहार, हेब्रोन र उज्‍जीएल थिए । कहात १३३ वर्षसम्म बाँचे ।<verse eid="EXO 6:18"/></para>
<para style="p"><verse number="19" style="v" sid="EXO 6:19"/>मरारीका छोराहरू महली र मूशी थिए । लेवीका वंशहरू तिनीहरूका पुस्ताअनुसार यिनै थिए ।<verse eid="EXO 6:19"/></para>
<para style="p"><verse number="20" style="v" sid="EXO 6:20"/>अम्रामले आफ्नी फुपू योकेबेदलाई विवाह गरे । उनले मोशा र हारूनलाई जन्माइन् । अम्राम १३७ वर्षसम्म बाँचे र त्यसपछि तिनी मरे ।<verse eid="EXO 6:20"/></para>
<para style="p"><verse number="21" style="v" sid="EXO 6:21"/>यिसहारका छोराहरू कोरह, नेपेग र जिक्री थिए ।<verse eid="EXO 6:21"/></para>
<para style="p"><verse number="22" style="v" sid="EXO 6:22"/>उज्‍जीएलका छोराहरू मीशाएल, एलसाफान र सिथ्री थिए ।<verse eid="EXO 6:22"/></para>
<para style="p"><verse number="23" style="v" sid="EXO 6:23"/>हारूनले अम्मीनादाबकी छोरी नहशोनकी बहिनी एलीशेबालाई विवाह गरे । तिनीबाट उनले नादाब, अबीहू, एलाजार र ईतामारलाई जन्माइन् ।<verse eid="EXO 6:23"/></para>
<para style="p"><verse number="24" style="v" sid="EXO 6:24"/>कोरहका छोराहरू अस्सीर, एल्काना र अबिआसाप थिए । कोरहका वंशहरू यी नै थिए ।<verse eid="EXO 6:24"/></para>
<para style="p"><verse number="25" style="v" sid="EXO 6:25"/>हारूनका छोरा एलाजारले पतुएलकी छोरीहरूमध्ये एक जनासित विवाह गरे । तिनीबाट उनले पीनहासलाई जन्माइन् । लेवीहरूका परिवारका मुख्य-मुख्य मानिसहरू तिनीहरूका वंशहरूअनुसार यी नै थिए ।<verse eid="EXO 6:25"/></para>
<para style="p"><verse number="26" style="v" sid="EXO 6:26"/>यी दुई तिनै हारून र मोशा थिए जसलाई परमप्रभुले भन्‍नुभयो, “इस्राएलीहरूका योद्धाहरूको दल-दलद्वारा तिनीहरूलाई मिश्र देशबाट बाहिर ल्याउनू ।”<verse eid="EXO 6:26"/></para>
<para style="p"><verse number="27" style="v" sid="EXO 6:27"/>इस्राएलीहरूलाई मिश्रबाट बाहिर ल्याउन अनुमति दिइयोस् भनी हारून र मोशाले मिश्रका राजा फारोलाई भने । यी तिनै मोशा र हारून थिए ।<verse eid="EXO 6:27"/></para>
<para style="p"><verse number="28" style="v" sid="EXO 6:28"/>परमप्रभु मिश्र देशमा मोशासित बोल्नुहुँदा<verse eid="EXO 6:28"/></para>
<para style="p"><verse number="29" style="v" sid="EXO 6:29"/>उहाँले भन्‍नुभयो, “म परमप्रभु हुँ । मैले तँलाई भन्‍ने हरेक कुरो मिश्रका राजा फारोलाई भन्‍नू ।”<verse eid="EXO 6:29"/></para>
<para style="p"><verse number="30" style="v" sid="EXO 6:30"/>तर मोशाले भने, “म बोल्नमा सिपालु नभएकोले फारोले किन मेरो कुरा सुन्लान् र?”<verse eid="EXO 6:30"/></para>
<chapter eid="EXO 6"/>
<chapter number="7" style="c" sid="EXO 7"/>
<para style="p"><verse number="1" style="v" sid="EXO 7:1"/>परमप्रभुले मोशालाई भन्‍नुभयो, “हेर्, मैले तँलाई फारोको निम्ति ईश्‍वरजस्तै बनाएको छु । तेरो दाजु हारून तेरो अगमवक्ता हुनेछ ।<verse eid="EXO 7:1"/></para>
<para style="p"><verse number="2" style="v" sid="EXO 7:2"/>मैले तँलाई आज्ञा गरेको हरेक कुरो तैँले भन्‍नू । फारोको देशबाट इस्राएलका मानिसहरूलाई जान दिइयोस् भन्‍नाका लागि तेरो दाजु हारूनले फारोसित बोल्नेछ ।<verse eid="EXO 7:2"/></para>
<para style="p"><verse number="3" style="v" sid="EXO 7:3"/>तर म फारोको ह्रदय कठोर पार्नेछु, र मिश्र देशमा मेरो शक्तिमा धेरै चिन्हहरू, अचम्मका कामहरू देखाउनेछु ।<verse eid="EXO 7:3"/></para>
<para style="p"><verse number="4" style="v" sid="EXO 7:4"/>तर फारोले तेरो कुरा सुन्‍नेछैन । त्यसैले म मेरो हात मिश्रमाथि पसारी ठुला-ठुला दण्डका क्रियाकलापहरूद्वारा मेरा योद्धाहरू, मेरो जाति र इस्राएलका सन्तानहरूलाई मिश्रदेशबाट निकालेर ल्याउनेछु ।<verse eid="EXO 7:4"/></para>
<para style="p"><verse number="5" style="v" sid="EXO 7:5"/>मैले मिश्रमाथि मेरो हात पसारेर इस्राएलीहरूलाई तिनीहरूका बिचबाट ल्याएपछि म नै परमप्रभु हुँ भनी मिश्रीहरूले जान्‍नेछन् ।”<verse eid="EXO 7:5"/></para>
<para style="p"><verse number="6" style="v" sid="EXO 7:6"/>परमप्रभुले आज्ञा गर्नुभएझैँ मोशा र हारूनले गरे ।<verse eid="EXO 7:6"/></para>
<para style="p"><verse number="7" style="v" sid="EXO 7:7"/>फारोसित कुरा गर्दा मोशा असी वर्षका थिए भने हारून त्रियासी वर्षका थिए ।<verse eid="EXO 7:7"/></para>
<para style="p"><verse number="8" style="v" sid="EXO 7:8"/>परमप्रभुले मोशा र हारूनलाई भन्‍नुभयो,<verse eid="EXO 7:8"/></para>
<para style="p"><verse number="9" style="v" sid="EXO 7:9"/>“फारोले तिमीहरूलाई 'आश्‍चर्यकर्म गर्' भन्दा तैँले हारूनलाई भन्‍नू, 'तपाईंको लट्ठी लिएर त्यसलाई फारोको सामुन्‍ने फ्याँक्‍नुहोस् अनि त्यो सर्प बन्‍नेछ' ।”<verse eid="EXO 7:9"/></para>
<para style="p"><verse number="10" style="v" sid="EXO 7:10"/>तब मोशा र हारून फारोकहाँ गए, र परमप्रभुले आज्ञा गर्नुभएझैँ तिनीहरूले गरे । हारूनले फारो र तिनका अधिकारीहरूका सामु आफ्नो लट्ठी फ्याँके र त्यो सर्प भयो ।<verse eid="EXO 7:10"/></para>
<para style="p"><verse number="11" style="v" sid="EXO 7:11"/>तब फारोले आफ्ना बुद्धिमानी मानिस र टुनामुना गर्नेहरूलाई डाके । तिनीहरूका जादुद्वारा तिनीहरूले पनि उही कुरो गरे ।<verse eid="EXO 7:11"/></para>
<para style="p"><verse number="12" style="v" sid="EXO 7:12"/>हरेक मानिसले आ-आफ्नो लट्ठी फ्याँके र ती लट्ठीहरू सर्प बने । तर हारूनको लट्ठीले तिनीहरूका सर्पहरूलाई निलिदियो ।<verse eid="EXO 7:12"/></para>
<para style="p"><verse number="13" style="v" sid="EXO 7:13"/>फारोको ह्रदय कठोर पारियो, र परमप्रभुले पहिले भन्‍नुभएझैँ तिनले उनीहरूका कुरा सुनेनन् ।<verse eid="EXO 7:13"/></para>
<para style="p"><verse number="14" style="v" sid="EXO 7:14"/>परमप्रभुले मोशालाई भन्‍नुभयो, “फारोको ह्रदय कठोर छ, त्यसले मानिसहरूलाई जान दिन इन्कार गर्छ ।<verse eid="EXO 7:14"/></para>
<para style="p"><verse number="15" style="v" sid="EXO 7:15"/>फारो नदीतिर जाने बेलामा बिहानै त्यसकहाँ जा । त्यसलाई भेट्न नदीको तटमा उभेर बस् र सर्प बनेको लट्ठी तेरो हातमा लिएर जा ।<verse eid="EXO 7:15"/></para>
<para style="p"><verse number="16" style="v" sid="EXO 7:16"/>त्यसलाई भन्, 'हिब्रूहरूका परमेश्‍वर परमप्रभुले मलाई तपाईंकहाँ यसो भनेर पठाउनुभएको छ, 'मेरो जातिलाई जान दे ताकि तिनीहरू उजाड-स्थानमा गएर मेरो आराधना गर्न सकून् । तैँले अहिलेसम्म मानेको छैनस् ।'<verse eid="EXO 7:16"/></para>
<para style="p"><verse number="17" style="v" sid="EXO 7:17"/>परमप्रभु यसो भन्‍नुहुन्छ, 'यसद्वारा म परमप्रभु हुँ भनी तैँले थाहा पाउनेछस् । मेरो हातमा भएको यस लट्ठीले म नील नदीको पानीलाई प्रहार गर्नेछु र नदी रगतमा परिणत हुनेछ ।<verse eid="EXO 7:17"/></para>
<para style="p"><verse number="18" style="v" sid="EXO 7:18"/>नदीमा भएका माछाहरू मर्नेछन्, र नदी गन्हाउनेछ । मिश्रीहरूले नदीबाट पानी पिउन सक्‍नेछैनन् ।'<verse eid="EXO 7:18"/></para>
<para style="p"><verse number="19" style="v" sid="EXO 7:19"/>तब परमप्रभुले मोशालाई भन्‍नुभयो, “हारूनलाई भन्, 'तेरो लट्ठी लिई मिश्रका पानी, नदीहरू, खोलाहरू, तालहरू र पोखरीहरूमा तेरो हात पसार् र ती पानी रगत बन्‍नेछन् । यसो गर् ताकि मिश्र देशभरि जताततै रगत होस्, यहाँसम्म कि काठ र ढुङ्गाहरूका भाँडाकुँडाहरूमा पनि रगत होस्' ।”<verse eid="EXO 7:19"/></para>
<para style="p"><verse number="20" style="v" sid="EXO 7:20"/>परमप्रभुले आज्ञा गर्नुभएझैँ मोशा र हारूनले गरे । हारूनले लट्ठी उठाएर फारो र तिनका अधिकारीहरूका सामुन्‍ने त्यसलाई नदीमा पसारे । सबै पानी रगतमा परिणत भए ।<verse eid="EXO 7:20"/></para>
<para style="p"><verse number="21" style="v" sid="EXO 7:21"/>नदीका माछाहरू मरे र पानी गन्हाउन थाल्यो । मिश्रीहरूले नदीको पानी पिउन सकेनन्, र मिश्र देशैभरि जताततै रगतै-रगत थियो ।<verse eid="EXO 7:21"/></para>
<para style="p"><verse number="22" style="v" sid="EXO 7:22"/>तर मिश्रका जादुगरहरूले पनि आफ्नो जादुद्वारा त्यसै गरे । त्यसकारण परमप्रभुले भन्‍नुभएझैँ फारोको ह्रदय कठोर भयो र तिनले मोशा र हारूनको कुरा सुनेनन् ।<verse eid="EXO 7:22"/></para>
<para style="p"><verse number="23" style="v" sid="EXO 7:23"/>तब फारो फर्केर आफ्नो घर गए । तिनले यसमा ध्यान पनि दिएनन् ।<verse eid="EXO 7:23"/></para>
<para style="p"><verse number="24" style="v" sid="EXO 7:24"/>सबै मिश्रीले पिउने पानीको लागि नदीको वरिपरि खने, तर तिनीहरूले नदीकै पानी भने पिउन सकेनन् ।<verse eid="EXO 7:24"/></para>
<para style="p"><verse number="25" style="v" sid="EXO 7:25"/>परमप्रभुले नदीमा आक्रण गर्नुभएको सात दिन भएको थियो ।<verse eid="EXO 7:25"/></para>
<chapter eid="EXO 7"/>
<chapter number="8" style="c" sid="EXO 8"/>
<para style="p"><verse number="1" style="v" sid="EXO 8:1"/>तब परमप्रभुले मोशालाई भन्‍नुभयो, “फारोकहाँ गएर त्यसलाई भन्, 'परमप्रभु यसो भन्‍नुहुन्छः मेरो आराधना गर्नलाई मेरा मानिसहरूलाई जान दे ।<verse eid="EXO 8:1"/></para>
<para style="p"><verse number="2" style="v" sid="EXO 8:2"/>तैँले तिनीहरूलाई जान दिन इन्कार गरिस् भने म तेरो सारा देशलाई भ्यागुताले सताउनेछु ।<verse eid="EXO 8:2"/></para>
<para style="p"><verse number="3" style="v" sid="EXO 8:3"/>नदी भ्यागुताहरूले भरिनेछ । तिनीहरू तेरो घर, सुत्‍ने कोठा र तेरो ओछ्यानमा आउनेछन् । तिनीहरू तेरा मानिसहरू, तेरा चुलाहरू र पिठो मुछ्ने आह्रीहरूमा आउनेछन् ।<verse eid="EXO 8:3"/></para>
<para style="p"><verse number="4" style="v" sid="EXO 8:4"/>भ्यागुताहरूले तँलाई, तेरा मानिसहरू र तेरा सबै अधिकारीलाई आक्रमण गर्नेछन्' ।”<verse eid="EXO 8:4"/></para>
<para style="p"><verse number="5" style="v" sid="EXO 8:5"/>परमप्रभुले मोशालाई भन्‍नुभयो, “हारूनलाई भन्, 'तपाईंको लट्ठी लिएर नदीहरू, खोलाहरू र तालहरूमा तपाईंको हात पसारी मिश्र देशमा भ्यागुताहरू ल्याउनुहोस्' ।”<verse eid="EXO 8:5"/></para>
<para style="p"><verse number="6" style="v" sid="EXO 8:6"/>हारूनले मिश्रका पानीमा आफ्नो हात पसारे र भ्यागुताहरू आएर मिश्र देशलाई ढाके ।<verse eid="EXO 8:6"/></para>
<para style="p"><verse number="7" style="v" sid="EXO 8:7"/>तर जादुगरहरूले पनि त्यसै गरे । तिनीहरूले पनि मिश्र देशभरि भ्यागुताहरू ल्याए ।<verse eid="EXO 8:7"/></para>
<para style="p"><verse number="8" style="v" sid="EXO 8:8"/>तब फारोले मोशा र हारूनलाई बोलाउन पठाए र भने, “म र मेरा मानिसहरूबाट भ्यागुताहरू लैजाऊन् भनी परमप्रभुलाई बिन्ती चढाओ । तब म उहाँलाई बलिदान चढाउन तेरा मानिसहरूलाई जान दिनेछु ।”<verse eid="EXO 8:8"/></para>
<para style="p"><verse number="9" style="v" sid="EXO 8:9"/>मोशाले फारोलाई भने, “तपाईं, तपाईंका अधिकारीहरू र तपाईंका मानिसहरूका लागि मैले कहिले बिन्ती गर्ने भनी तपाईंले मलाई आज्ञा दिन सक्‍नुहुन्छ ताकि तपाईं र तपाईंका घरहरूबाट भ्यागुताहरूलाई हटाई ती नदीमा मात्र हुन सकून् ।”<verse eid="EXO 8:9"/></para>
<para style="p"><verse number="10" style="v" sid="EXO 8:10"/>फारोले भने, “भोलि ।” मोशाले भने, “तपाईंले भन्‍नुभएझैँ होस् अनि परमप्रभु हाम्रा परमेश्‍वरजस्तै कोही रहेनछ भनी तपाईंले थाहा पाउनुभएको होस् ।<verse eid="EXO 8:10"/></para>
<para style="p"><verse number="11" style="v" sid="EXO 8:11"/>भ्यागुताहरू तपाईं, तपाईंका घरहरू, तपाईंका अधिकारीहरू र तपाईंका मानिसहरूबाट जानेछन् । ती नदीमा मात्र बस्‍नेछन् ।”<verse eid="EXO 8:11"/></para>
<para style="p"><verse number="12" style="v" sid="EXO 8:12"/>मोशा र हारून फारोकहाँबाट गए । तब परमप्रभुले फारोकहाँ ल्याउनुभएका भ्यागुताहरूको बारेमा मोशाले उहाँलाई पुकारा गरे ।<verse eid="EXO 8:12"/></para>
<para style="p"><verse number="13" style="v" sid="EXO 8:13"/>मोशाले बिन्ती गरेजस्तै परमप्रभुले गर्नुभयो अर्थात् भ्यागुताहरू घरहरू, चोकहरू र खेतहरूमा मरे ।<verse eid="EXO 8:13"/></para>
<para style="p"><verse number="14" style="v" sid="EXO 8:14"/>मानिसहरूले तिनलाई जम्मा गरी थुप्रो लगाए र ती गन्हाउन लागे ।<verse eid="EXO 8:14"/></para>
<para style="p"><verse number="15" style="v" sid="EXO 8:15"/>तर शान्त भएको देखेपछि परमप्रभुले भन्‍नुभएझैँ फारोले आफ्नो ह्रदय कठोर पारे अनि मोशा र हारूनको कुरा सुनेनन् ।<verse eid="EXO 8:15"/></para>
<para style="p"><verse number="16" style="v" sid="EXO 8:16"/>परमप्रभुले मोशालाई भन्‍नुभयो, “हारूनलाई भन्, 'तपाईंको लट्ठी पसारेर जमिनको धुलोमा प्रहार गर्नुहोस् ताकि यो मिश्र देशभरि भुसुना बनोस्' ।”<verse eid="EXO 8:16"/></para>
<para style="p"><verse number="17" style="v" sid="EXO 8:17"/>तिनीहरूले त्यसै गरे । हारूनले लट्ठी लिएर आफ्नो हात पसारे । तिनले जमिनको धुलोमा प्रहार गरे । भुसुनाहरू मानिस र पशुहरूमा आए । सारा मिश्र देशभरि जमिनको धुलो भुसुनै-भुसुना भए ।<verse eid="EXO 8:17"/></para>
<para style="p"><verse number="18" style="v" sid="EXO 8:18"/>जादुगरहरूले पनि तिनीहरूका जादुद्वारा भुसुनाहरू ल्याउन खोजे तर तिनीहरूले सकेनन् । मानिस र पशुहरूमा भुसुनाहरू थिए ।<verse eid="EXO 8:18"/></para>
<para style="p"><verse number="19" style="v" sid="EXO 8:19"/>तब जादुगरहरूले फारोलाई भने, “यसमा परमेश्‍वरको हात छ ।” तर फारोको ह्रदय कठोर भयो र तिनले तिनीहरूका कुरा सुनेनन् । परमप्रभुले भन्‍नुभएझैँ भयो ।<verse eid="EXO 8:19"/></para>
<para style="p"><verse number="20" style="v" sid="EXO 8:20"/>परमप्रभुले मोशालाई भन्‍नुभयो, “बिहान सबेरै उठेर फारो नदीतिर जान लाग्दा त्यसको अगि खडा भएर भन्, 'परमप्रभु यसो भन्‍नुहुन्छः मलाई आराधना चढाउनलाई मेरा मानिसहरूलाई जान दे ।<verse eid="EXO 8:20"/></para>
<para style="p"><verse number="21" style="v" sid="EXO 8:21"/>तैँले मेरा मानिसहरूलाई जान दिइनस् भने म तँ, तेरा अधिकारीहरू, तेरा मानिसहरू र तेरा घरहरूमा हुलका हुल झिँगाहरू पठाउनेछु । मिश्रीहरूका घरहरू मात्र नभएर तिनीहरू खडा हुने जमिन पनि झिँगाहरूले भरिनेछन् ।<verse eid="EXO 8:21"/></para>
<para style="p"><verse number="22" style="v" sid="EXO 8:22"/>तर त्यस दिन म मेरा मानिसहरू बसिरहेका गोशेन प्रदेशलाई चाहिँ फरक तरिकाले व्यवहार गर्नेछु ताकि त्यहाँ झिँगाहरू नहोऊन् । यो देशमा म परमप्रभु हुँ भनी तैँले जानोस् भनी यसो हुनेछ ।<verse eid="EXO 8:22"/></para>
<para style="p"><verse number="23" style="v" sid="EXO 8:23"/>मेरा मानिसहरू र तेरा मानिसहरूका बिचमा म भिन्‍नता ल्याउनेछु । भोलि मेरो शक्तिको यो चिन्ह हुनेछ' ।”<verse eid="EXO 8:23"/></para>
<para style="p"><verse number="24" style="v" sid="EXO 8:24"/>परमप्रभुले त्यसै गर्नुभयो । फारोका घरहरू र तिनका अधिकारीहरूका घरहरूमा हुलका हुल झिँगाहरू आए । मिश्र देशभरि झिँगाहारूले देशलाई सखाप पारे ।<verse eid="EXO 8:24"/></para>
<para style="p"><verse number="25" style="v" sid="EXO 8:25"/>फारोले मोशा र हारूनलाई बोलाउन पठाए र भने, “हाम्रो आफ्नै देशमा गएर तिमीहरूका परमेश्‍वरलाई बलिदान चढाउन जाओ ।”<verse eid="EXO 8:25"/></para>
<para style="p"><verse number="26" style="v" sid="EXO 8:26"/>मोशाले भने, “हामीलाई त्यसो गर्न ठिक हुँदैन किनकि हामीले परमप्रभु हाम्रा परमेश्‍वरलाई चढाउने बलिदान मिश्रीहरूको भन्दा बेग्लै हुनेछ । हामीले मिश्रीहरूलाई घिनलाग्‍ने बलि तिनीहरूकै आँखाको सामुन्‍ने चढायौँ भने के तिनीहरूले हामीमाथि ढुङ्गा बर्साउँदैनन् र?<verse eid="EXO 8:26"/></para>
<para style="p"><verse number="27" style="v" sid="EXO 8:27"/>परमप्रभु हाम्रा परमेश्‍वरले हामीलाई आज्ञा दिनुभएझैँ उहाँलाई बलिदान गर्न हामी तिन दिनको यात्रा गरी उजाड-स्थानमा जानैपर्छ ।”<verse eid="EXO 8:27"/></para>
<para style="p"><verse number="28" style="v" sid="EXO 8:28"/>फारोले भने, “परमप्रभु तिमीहरूका परमेश्‍वरलाई उजाड-स्थानमा बलिदान चढाउन जान दिन म अनुमति दिनेछु । तिमीहरू धेरै टाढा भने जानुहुँदैन । मेरो लागि प्रार्थना चढाऊ ।”<verse eid="EXO 8:28"/></para>
<para style="p"><verse number="29" style="v" sid="EXO 8:29"/>मोशाले भने, “म यहाँबाट जानेबित्तिकै हजुर फारो र हजुरका अधिकारीहरूसाथै मानिसहरूबाट झिँगाका हुलहरू भोलि नै हटून् भनी बिन्ती गर्नेछु । तर परमप्रभुलाई बलिदान चढाउन जान नदिई हाम्रा मानिसहरूलाई तपाईंले छल गर्नुहुँदैन ।<verse eid="EXO 8:29"/></para>
<para style="p"><verse number="30" style="v" sid="EXO 8:30"/>मोशा फारोकहाँबाट गए र परमप्रभुलाई बिन्ती चढाए ।<verse eid="EXO 8:30"/></para>
<para style="p"><verse number="31" style="v" sid="EXO 8:31"/>मोशाले अनुरोध गरेअनुसार परमप्रभुले गर्नुभयो, र उहाँले फारो, तिनका अधिकारीहरू र तिनका मानिसहरूबाट झिँगाका हुलहरूलाई हटाइदिनुभयो । एउटै पनि बाँकी रहेन ।<verse eid="EXO 8:31"/></para>
<para style="p"><verse number="32" style="v" sid="EXO 8:32"/>तर फारोले यस पटक पनि आफ्नो ह्रदय कठोर पारे र तिनले मानिसहरूलाई जान दिएनन् ।<verse eid="EXO 8:32"/></para>
<chapter eid="EXO 8"/>
<chapter number="9" style="c" sid="EXO 9"/>
<para style="p"><verse number="1" style="v" sid="EXO 9:1"/>तब परमप्रभुले मोशालाई भन्‍नुभयो, “फारोकहाँ गएर भन्, 'हिब्रूहरूका परमप्रभु यसो भन्‍नुहुन्छः मेरो आराधना गर्नलाई मेरो मानिसहरूलाई जान दे ।<verse eid="EXO 9:1"/></para>
<para style="p"><verse number="2" style="v" sid="EXO 9:2"/>तैँले तिनीहरूलाई जान दिन इन्कार गरिस् र तिनीहरूलाई अझै पनि रोकिस् भने<verse eid="EXO 9:2"/></para>
<para style="p"><verse number="3" style="v" sid="EXO 9:3"/>परमप्रभुको हात खेतहरू, घोडाहरू, गधाहरू, ऊँटहरू, गाईवस्तुहरू र भेडा-बाख्राहरूमाथि पर्नेछ र यसले डरलाग्दो रोग उत्पन्‍न गराउनेछ ।<verse eid="EXO 9:3"/></para>
<para style="p"><verse number="4" style="v" sid="EXO 9:4"/>परमप्रभुले इस्राएलका गाईवस्तु र मिश्रका गाईवस्तु छुट्‌ट्याउनेहुनेछ र इस्राएलीहरूको कुनै पनि गाईवस्तु मर्नेछैन ।<verse eid="EXO 9:4"/></para>
<para style="p"><verse number="5" style="v" sid="EXO 9:5"/>परमप्रभुले समय निधो गरिसक्‍नुभएको छ । उहाँले भन्‍नुभएको छ, “भोलि यस देशमा म यो काम गर्नेछु ।”<verse eid="EXO 9:5"/></para>
<para style="p"><verse number="6" style="v" sid="EXO 9:6"/>परमप्रभुले अर्को दिन त्यही गर्नुभयो । मिश्रका सबै गाईवस्तु मरे, तर इस्राएलीहरूका पशुहरू भने जीवितै रहे, एउटै पनि मरेन ।<verse eid="EXO 9:6"/></para>
<para style="p"><verse number="7" style="v" sid="EXO 9:7"/>फारोले अनुसन्धान गर्दा इस्राएलीहरूका एउटै पनि पशु नमेरोको पाए । तर तिनको ह्रदय हठी भयो, त्यसैले तिनले मानिसहरूलाई जान दिएनन् ।<verse eid="EXO 9:7"/></para>
<para style="p"><verse number="8" style="v" sid="EXO 9:8"/>तब परमप्रभुले मोशा र हारूनलाई भन्‍नुभयो, “भट्टीबाट मुट्ठीभर खरानी लेओ । तँ मोशाले फारोले हेरिरहँदा त्यस खरानीलाई आकाशमा फ्याँक्‍नू ।<verse eid="EXO 9:8"/></para>
<para style="p"><verse number="9" style="v" sid="EXO 9:9"/>ती मिश्र देशभरि मसिनो धुलो बन्‍नेछन् । तिनले मिश्र देशका सबै मानिस र पशुहरूमा फोका र खटिरा ल्याउनेछन् ।”<verse eid="EXO 9:9"/></para>
<para style="p"><verse number="10" style="v" sid="EXO 9:10"/>त्यसैले मोशा र हारूनले भट्टीबाट खरानी लिएर फारोको सामुन्‍ने खडा भए । त्यसपछि मोशाले खरानीलाई हावामा फ्याँके । खरानीले मानिस र पशुहरूमा फोका र खटिरा ल्याए ।<verse eid="EXO 9:10"/></para>
<para style="p"><verse number="11" style="v" sid="EXO 9:11"/>फोकाको कारणले जादुगरहरूले मोशाको विरोध गर्न सकेनन् । किनकि फोका सबै मिश्रीमाथि आइपरेको थियो ।<verse eid="EXO 9:11"/></para>
<para style="p"><verse number="12" style="v" sid="EXO 9:12"/>परमप्रभुले फारोको ह्रदय कठोर पारिदिनुभयो । त्यसैले फारोले मोशा र हारूनको कुरा सुनेनन् । फारोले मोशाको कुरा सुन्‍नेथिएन भनी परमप्रभुले भन्‍नुभएझैँ भयो ।<verse eid="EXO 9:12"/></para>
<para style="p"><verse number="13" style="v" sid="EXO 9:13"/>त्यसपछि परमप्रभुले मोशालाई भन्‍नुभयो, “बिहान सबेरै उठेर फारोको सामुन्‍ने खडा हो र त्यसलाई भन्, 'हिब्रूहरूका परमप्रभु परमेश्‍वर यसो भन्‍नुहुन्छः मेरो आराधना गर्न मेरा मानिसहरूलाई जान दे ।<verse eid="EXO 9:13"/></para>
<para style="p"><verse number="14" style="v" sid="EXO 9:14"/>किनकि यो पटक तँ, तेरा अधिकारीहरू र तेरा मानिसहरूमाथि म मेरा सबै विपत्ति ल्याउनेछु । सारा पृथ्वीमा मजस्तो कोही रहेनछ भनी तैँले जान् भनी म यसो गर्नेछु ।<verse eid="EXO 9:14"/></para>
<para style="p"><verse number="15" style="v" sid="EXO 9:15"/>यति बेलासम्म त मैले मेरो हात पसारेर तँ र तेरा मानिसहरूलाई रोगले आक्रमण गरेको भए तँ यस धरतीबाट मटिनेथिइस् ।<verse eid="EXO 9:15"/></para>
<para style="p"><verse number="16" style="v" sid="EXO 9:16"/>मेरो नाउँ सारा पृथ्वीभरि घोषणा हुन सकोस् भनेर मेरो शक्ति देखाउनलाई मैले तँलाई जीवित रहने अनुमति दिएँ ।<verse eid="EXO 9:16"/></para>
<para style="p"><verse number="17" style="v" sid="EXO 9:17"/>मेरा मानिसहरूलाई जान नदिएर तैँले अझै पनि आफूलाई उचालिरहेको छस् ।<verse eid="EXO 9:17"/></para>
<para style="p"><verse number="18" style="v" sid="EXO 9:18"/>सुन्! भोलि यसै बेलातिर म निकै शक्तिशाली असिना बर्साउनेछु जुन मिश्र सुरु भएदेखि आजको दिनसम्म बर्सिएको छैन ।<verse eid="EXO 9:18"/></para>
<para style="p"><verse number="19" style="v" sid="EXO 9:19"/>अब मानिसहरू पठाएर तेरा खेतहरूमा भएका तेरा गाईवस्तु र हरेक जे-जति छन् तिनलाई सुरक्षित स्थानमा जम्मा गर् । खेतमा भएका र घरमा नल्याइएका हरेक मानिस र पशुमाथि असिना बर्सनेछ र तिनीहरू मर्नेछन् ।”<verse eid="EXO 9:19"/></para>
<para style="p"><verse number="20" style="v" sid="EXO 9:20"/>परमप्रभुको सन्देशमा विश्‍वास गर्ने फारोका अधिकारीहरूले दासदासीहरू र गाईवस्तुहरूलाई घरहरूमा हुल्न हतार गरे ।<verse eid="EXO 9:20"/></para>
<para style="p"><verse number="21" style="v" sid="EXO 9:21"/>तर परमप्रभुको सन्देशलाई गम्भीरतापूर्वक नलिनेहरूले तिनीहरूका दासदासीहरू र गाईवस्तुहरूलाई खेतहरूमा छाडिदिए ।<verse eid="EXO 9:21"/></para>
<para style="p"><verse number="22" style="v" sid="EXO 9:22"/>तब परमप्रभुले मोशालाई भन्‍नुभयो, “तेरो हात आकाशमाथि पसार् ताकि मिश्र देशमा असिना बर्सोस् । ती मिश्र देशभरिका मानिसहरू, पशुहरू खेतमा भएका सबै बोट-बिरुवामा बर्सून् ।”<verse eid="EXO 9:22"/></para>
<para style="p"><verse number="23" style="v" sid="EXO 9:23"/>मोशाले आफ्नो लट्ठी आकाशतिर पसारे र परमप्रभुले जमिनमा गर्जन, असिना र बिजुली पठाइदिनुभयो । उहाँले मिश्र देशमा असिना बर्साइदिनुभयो । बिजुलीसँगै असिना मिसिएर आएको थियो ।<verse eid="EXO 9:23"/></para>
<para style="p"><verse number="24" style="v" sid="EXO 9:24"/>यो यति डरलाग्दो थियो कि मिश्र राज्य भएदेखि त्यस देशमा यस्तो कहिल्यै भएको थिएन ।<verse eid="EXO 9:24"/></para>
<para style="p"><verse number="25" style="v" sid="EXO 9:25"/>मिश्र देशभरि असिनाले खेतमा भएका हरेक कुरासाथै मानिस र पशुहरू दुवैलाई प्रहार गर्‍यो । यसले खेतहरूमा भएको हरेक बोट-बिरुवालाई प्रहार गर्नुका साथै हरेक रुख भाँचिदियो ।<verse eid="EXO 9:25"/></para>
<para style="p"><verse number="26" style="v" sid="EXO 9:26"/>इस्राएलीहरू बसेको गोशेन प्रदेशमा मात्र असिना परेको थिएन ।<verse eid="EXO 9:26"/></para>
<para style="p"><verse number="27" style="v" sid="EXO 9:27"/>त्यसपछि फारोले मोशा र हारूनलाई बोलाउन मानिसहरू पठाए । तिनले तिनीहरूलाई भने, “यस पटक मैले पाप गरेको छु । परमप्रभु धर्मी हुनुहुन्छ अनि म र मेरा मानिसहरू दुष्‍ट छौँ ।<verse eid="EXO 9:27"/></para>
<para style="p"><verse number="28" style="v" sid="EXO 9:28"/>परमप्रभुलाई बिन्ती चढाऊ किनकि शक्‍तिशाली गर्जन र असिना अति भएका छन् । म तिमीहरूलाई जान दिनेछु र अब उसो तिमीहरू यहाँ बस्‍नुपर्नेछैन ।”<verse eid="EXO 9:28"/></para>
<para style="p"><verse number="29" style="v" sid="EXO 9:29"/>मोशाले तिनलाई भने, “मैले सहर छाड्ने बित्तिकै म मेरो हात परमप्रभुतिर फैलाउनेछु । गर्जन रोकिनेछ र अब उसो असिना पर्नेछैन । यसरी पृथ्वी परमप्रभुको हो रहेछ भनी तपाईंले थाहा पाउनुहुनेछ ।<verse eid="EXO 9:29"/></para>
<para style="p"><verse number="30" style="v" sid="EXO 9:30"/>तर तपाईं र तपाईंका अधिकारीहरूको सवालमा तपाईंहरूले वास्तवमा परमप्रभुलाई आदर गर्नुहुन्‍न भनी म जान्दछु ।”<verse eid="EXO 9:30"/></para>
<para style="p"><verse number="31" style="v" sid="EXO 9:31"/>अब सनपाट र जौ नष्‍ट भए किनकि जौमा बाला लागेको थियो र सनपाटचाहिँ फुलिसकेको थियो ।<verse eid="EXO 9:31"/></para>
<para style="p"><verse number="32" style="v" sid="EXO 9:32"/>तर गहुँ र कठियागहुँलाई हानि भएन किनकि ती पछि पाक्छन् ।<verse eid="EXO 9:32"/></para>
<para style="p"><verse number="33" style="v" sid="EXO 9:33"/>जब मोशाले फारो र सहरलाई छाडे तिनले आफ्ना हात परमप्रभुतिर फैलाए । गर्जन र असिना रोकिए अनि पानी पर्न छाड्यो ।<verse eid="EXO 9:33"/></para>
<para style="p"><verse number="34" style="v" sid="EXO 9:34"/>वर्षा, असिना र गर्जन रोकिएको देखेपछि फारोले फेरि पाप गरे र तिनले आफ्नो ह्रदय कठोर पारे र तिनका अधिकारीहरूले पनि त्यसै गरे ।<verse eid="EXO 9:34"/></para>
<para style="p"><verse number="35" style="v" sid="EXO 9:35"/>फारोको ह्रदय कठोर भयो । त्यसैले तिनले इस्राएलका मानिसहरूलाई जान दिएनन् । फारोले यसै गर्नेथिए भनी परमप्रभुले मोशालाई भन्‍नुभएको थियो ।<verse eid="EXO 9:35"/></para>
<chapter eid="EXO 9"/>
<chapter number="10" style="c" sid="EXO 10"/>
<para style="p"><verse number="1" style="v" sid="EXO 10:1"/>परमप्रभुले मोशालाई भन्‍नुभयो, “फारोकहाँ जा किनकि मैले त्यसको र त्यसका अधिकारीहरूका ह्रदय कठोर बनाइदिएको छु । तिनीहरूका बिचमा मेरो शक्तिका यी चिन्हहरू देखाउनलाई मैले यसो गरेको हुँ ।<verse eid="EXO 10:1"/></para>
<para style="p"><verse number="2" style="v" sid="EXO 10:2"/>मैले गरेका कुराहरू, मैले मिश्रलाई कसरी कठोरतापूर्वक व्यवहार गरेँ र तिनीहरूका बिचमा मेरो शक्तिका विभिन्‍न चिन्हहरू कसरी देखाएँ भनी तैँले तेरा छोराछोरीहरू र नातिनातिनाहरूलाई बताउनेछस् भनेर पनि मैले यसो गरेको हुँ । यसरी म परमप्रभु हुँ भनी तैँले जान्‍नेछस् ।”<verse eid="EXO 10:2"/></para>
<para style="p"><verse number="3" style="v" sid="EXO 10:3"/>त्यसैले मोशा र हारून फारोकहाँ गए र भने, “हिब्रूहरूका परमप्रभु परमेश्‍वर यसो भन्‍नुहुन्छः मेरो सामु आफैलाई विनम्र पार्न कहिलेसम्म अस्वीकार गर्छस्? मेरो आराधना गर्न मेरा मानिसहरूलाई जान दे ।<verse eid="EXO 10:3"/></para>
<para style="p"><verse number="4" style="v" sid="EXO 10:4"/>तैँले मेरा मानिसहरूलाई जान दिन इन्कार गरिस् भने सुन्, भोलि म तेरो देशमा सलहहरू ल्याउनेछु ।<verse eid="EXO 10:4"/></para>
<para style="p"><verse number="5" style="v" sid="EXO 10:5"/>कसैले जमिनलाई देख्‍न नसक्‍ने गरी तिनीहरूले भुइँलाई ढाक्‍नेछन् । असिनाबाट बचेर रहेका कुनै पनि चिज तिनीहरूले खाइदिनेछन् । खेतमा उम्रने हरेक रुखलाई पनि तिनीहरूले खाइदिनेछन् ।<verse eid="EXO 10:5"/></para>
<para style="p"><verse number="6" style="v" sid="EXO 10:6"/>तिनीहरू तेरा, तेरा सबै अधिकारीसाथै सबै मिश्रीका घरहरूमा भरिनेछन् । यस्तो तिमीहरूका बुबा र हजुर बुबाहरूले पृथ्वीको स्थापना भएदेखि आजको दिनसम्म कहिल्यै देखेका छैनन्' ।” त्यसपछि मोशा फारोकहाँबाट निस्केर गए ।<verse eid="EXO 10:6"/></para>
<para style="p"><verse number="7" style="v" sid="EXO 10:7"/>फारोका अधिकारीहरूले तिनलाई भने, “कहिलेसम्म यो मानिसले हामीलाई धम्की दिने? तिनीहरूका परमप्रभु परमेश्‍वरलाई आराधना गर्न इस्राएलीहरूलाई जान दिनुहोस् । मिश्र नष्‍ट भएको के हजुरले देख्‍नुभएको छैन र?”<verse eid="EXO 10:7"/></para>
<para style="p"><verse number="8" style="v" sid="EXO 10:8"/>मोशा र हारून फेरि पनि फारोकहाँ ल्याइए । फारोले तिनीहरूलाई भने, “तिमीहरूका परमप्रभु परमेश्‍वरको आराधना गर्न जाओ । तर जानेहरूचाहिँ को-को हुनेछन्?”<verse eid="EXO 10:8"/></para>
<para style="p"><verse number="9" style="v" sid="EXO 10:9"/>मोशाले भने, “हामी हाम्रा छोराछोरीहरू, बुढाबुढीहरू लिएर जानेछौँ । हामीले हाम्रा गाईवस्तु र भेडा-बाख्राहरू लिएर जानेछौँ किनकि हामीले परमप्रभुको निम्ति चाड मनाउनुपर्छ ।”<verse eid="EXO 10:9"/></para>
<para style="p"><verse number="10" style="v" sid="EXO 10:10"/>फारोले तिनीहरूलाई भने, “मैले तिमीहरू र तिमीहरूका सन्तानहरूलाई जान दिएँ भने वास्तवमा परमप्रभु तिमीहरूसँगै होऊन् । हेर, तिमीहरूको मनमा कुनै दुष्‍टता छ ।<verse eid="EXO 10:10"/></para>
<para style="p"><verse number="11" style="v" sid="EXO 10:11"/>तिमीहरूमा बिचमा भएका पुरुषहरू मात्र गएर परमप्रभुको आराधना गरून् किनकि तिमीहरूले चाहेको यही नै हो ।” त्यसपछि मोशा र हारूनलाई फारोको उपस्थितिबाट हटाइयो ।<verse eid="EXO 10:11"/></para>
<para style="p"><verse number="12" style="v" sid="EXO 10:12"/>तब परमप्रभुले मोशालाई भन्‍नुभयो, “सलहहरू मिश्र देशमा आऊन् भनी तेरो हात पसार् । असिनाको आक्रमणबाट बाँकी रहेका मिश्र देशका हरेक थोकमाथि तिनीहरूले आक्रमण गरून् ।”<verse eid="EXO 10:12"/></para>
<para style="p"><verse number="13" style="v" sid="EXO 10:13"/>मोशाले आफ्नो लट्ठी मिश्र देशमाथि पसारे अनि परमप्रभुले दिनरात समस्त देशमा पूर्वीय बतास चलाइदिनुभयो । बिहान हुँदा पूर्वीय बतासले सलहहरू ल्याएको थियो ।<verse eid="EXO 10:13"/></para>
<para style="p"><verse number="14" style="v" sid="EXO 10:14"/>सलहहरू मिश्र देशभरि गए र यसका सबै भू-भागमा हुल-हुल भएर बसे । त्यस देशमा सलहहरूको यस्तो हुल कहिल्यै देखा परेको थिएन र यसपछि पनि यस्तो कहिल्यै हुनेछैन ।<verse eid="EXO 10:14"/></para>
<para style="p"><verse number="15" style="v" sid="EXO 10:15"/>पुरै अन्धकार हुने गरी तिनीहरूले पुरै देशको सतहलाई ढाके । असिनाले नष्‍ट गरेर छाडेका रुखहरूका सबै फल र खेतका सबै बोट-बिरुवा तिनीहरूले खाइदिए । मिश्र देशभरि कुनै जीवित हरियो बिरुवा बाँकी रहेन न त खेतमा नै कुनै रुख-बिरुवा बाँकी रह्‍यो ।<verse eid="EXO 10:15"/></para>
<para style="p"><verse number="16" style="v" sid="EXO 10:16"/>त्यसपछि फारोले झट्टै मोशा र हारूनलाई डाक्‍न पठाए र भने, “मैले तिमीहरूका परमेश्‍वर र तिमीहरूको विरुद्धमा पाप गरेको छु ।<verse eid="EXO 10:16"/></para>
<para style="p"><verse number="17" style="v" sid="EXO 10:17"/>अब यस पल्ट मेरो पाप क्षमा गरिदेऊ र मबाट यस मृत्युलाई लगियोस् भनी तिमीहरूका परमप्रभु परमेश्‍वरसित बिन्ती चढाइदेओ ।”<verse eid="EXO 10:17"/></para>
<para style="p"><verse number="18" style="v" sid="EXO 10:18"/>त्यसैले मोशा फारोकहाँबाट गए र परमप्रभुलाई बिन्ती चढाए ।<verse eid="EXO 10:18"/></para>
<para style="p"><verse number="19" style="v" sid="EXO 10:19"/>परमप्रभुले निकै शक्तिशाली पश्‍चिमी बतास चलाइदिनुभयो जसले सलहहरूलाई उडाई लाल समुद्रमा लग्यो । मिश्रका इलाकाभित्र एउटै पनि सलह रहेन ।<verse eid="EXO 10:19"/></para>
<para style="p"><verse number="20" style="v" sid="EXO 10:20"/>तर परमप्रभुले फारोको ह्रदय कठोर बनाइदिनुभयो र तिनले इस्राएलीहरूलाई जान दिएनन् ।<verse eid="EXO 10:20"/></para>
<para style="p"><verse number="21" style="v" sid="EXO 10:21"/>त्यसपछि परमप्रभुले मोशालाई भन्‍नुभयो, “आकाशतिर तेरो हात पसार् अनि मिश्र देशभरि महसुस गर्न सकिने अन्धकार होस् ।”<verse eid="EXO 10:21"/></para>
<para style="p"><verse number="22" style="v" sid="EXO 10:22"/>मोशाले आफ्नो हात आकाशतिर पसारे र मिश्र देशभरि तिन दिनसम्म निस्पट्ट अन्धकार छायो ।<verse eid="EXO 10:22"/></para>
<para style="p"><verse number="23" style="v" sid="EXO 10:23"/>कसैले कसैलाई देख्‍न सक्दैनथ्यो । तिन दिनसम्म कोही पनि आफ्नो घरबाहिर निस्केन । तर सबै इस्राएली बसेको ठाउँमा भने उज्यालै थियो ।<verse eid="EXO 10:23"/></para>
<para style="p"><verse number="24" style="v" sid="EXO 10:24"/>फारोले मोशालाई बोलाउन पठाए र भने, “गएर परमप्रभुको आराधना गर । तिमीहरूका परिवारहरू पनि तिमीहरूसँगै जान सक्‍नेछन्, तर तिमीहरूका गाईवस्तु र भेडा-बाख्राहरूलाई भने यहीँ छाड ।”<verse eid="EXO 10:24"/></para>
<para style="p"><verse number="25" style="v" sid="EXO 10:25"/>तर मोशाले भने, “हाम्रा परमप्रभु परमेश्‍वरलाई बलिदान चढाउन तपाईंले हामीलाई बलिदान र होमबलिको निम्ति पशुहरू पनि दिनुपर्छ ।<verse eid="EXO 10:25"/></para>
<para style="p"><verse number="26" style="v" sid="EXO 10:26"/>हाम्रा गाईवस्तु पनि हामीसितै जानुपर्छ । तिनीहरूका खुर पनि छोडिनुहुँदैन किनकि हाम्रा परमप्रभु परमेश्‍वरको आराधना गर्न हामीले तिनलाई लैजानैपर्छ । किनकि हामी त्यहाँ नपुगेसम्म हामीले परमप्रभुलाई के-के चढाएर आराधना गर्ने भनी हामीलाई थाहा हुँदैन ।”<verse eid="EXO 10:26"/></para>
<para style="p"><verse number="27" style="v" sid="EXO 10:27"/>तर परमप्रभुले फारोको ह्रदय कठोर पारिदिनुभयो र तिनले तिनीहरूलाई जान दिएनन् ।<verse eid="EXO 10:27"/></para>
<para style="p"><verse number="28" style="v" sid="EXO 10:28"/>फारोले मोशालाई भने, “मबाट जाऊ! एउटा कुराको बारेमा होसियार होऊ । अबदेखि मेरो सामु देख नपर किनकि मेरो अनुहार देखेको दिनमा तिमी मर्नेछौ ।”<verse eid="EXO 10:28"/></para>
<para style="p"><verse number="29" style="v" sid="EXO 10:29"/>मोशाले भने, “तपाईंले भन्‍नुभएझैँ होस् । म फेरि तपाईंको अनुहार हेर्नेछैनँ ।”<verse eid="EXO 10:29"/></para>
<chapter eid="EXO 10"/>
<chapter number="11" style="c" sid="EXO 11"/>
<para style="p"><verse number="1" style="v" sid="EXO 11:1"/>तब परमप्रभुले मोशालाई भन्‍नुभयो, “फारो र मिश्रमा मैले ल्याउने एउटा विपत्ति अझै पनि बाँकी छ । त्यसपछि त्यसले तिमीहरूलाई यहाँबाट जान दिनेछ । अन्त्यमा त्यसले तिमीहरूलाई जान दिँदा त्यसले तिमीहरूलाई पूर्ण रूपमा निकालिदिनेछ ।<verse eid="EXO 11:1"/></para>
<para style="p"><verse number="2" style="v" sid="EXO 11:2"/>हरेक पुरुष र स्‍त्रीले तिनीहरूका छिमेकीहरूबाट चाँदी र सरसामानहरू माग्‍न तिनीहरूलाई निर्देशन दे ।”<verse eid="EXO 11:2"/></para>
<para style="p"><verse number="3" style="v" sid="EXO 11:3"/>अब परमप्रभुले मिश्रीहरूलाई इस्राएलीहरूलाई खुसी तुल्याउन उत्सुक बनाइदिनुभयो । यसको अतिरिक्त, यी मानिस मोशा फारोका अधिकारीहरू र मिश्रका मानिसहरूका दृष्‍टिमा प्रभावशाली बने ।<verse eid="EXO 11:3"/></para>
<para style="p"><verse number="4" style="v" sid="EXO 11:4"/>मोशाले भने, “परमप्रभु यसो भन्‍नुहुन्छः मध्यराततिर म मिश्र भएर जानेछु ।<verse eid="EXO 11:4"/></para>
<para style="p"><verse number="5" style="v" sid="EXO 11:5"/>मिश्र देशमा सिंहासनमा बस्‍ने फारोको जेठो छोरोदेखि लिएर जाँतो पिँध्‍ने दासीको जेठो छोरोसम्म र गाईवस्तुका सबै पहिले जन्मेकाहरू मर्नेछन् ।<verse eid="EXO 11:5"/></para>
<para style="p"><verse number="6" style="v" sid="EXO 11:6"/>त्यसपछि मिश्र देशमा पहिले कहिल्यै नसुनिएको र फेरि पछि कहिल्यै नसुनिने ठुलो रुवाबासी हुनेछ ।<verse eid="EXO 11:6"/></para>
<para style="p"><verse number="7" style="v" sid="EXO 11:7"/>तर इस्राएलका मानिस र पशुको विरुद्धमा भने एउटा कुकुर पनि भुक्‍नेछैन । यसरी मैले मिश्रीहरू र इस्राएलीहरूलाई फरक तरिकाले व्यवहार गर्दै छु भनी तैँले जान्‍नेछस् ।<verse eid="EXO 11:7"/></para>
<para style="p"><verse number="8" style="v" sid="EXO 11:8"/>फारोका सबै अधिकारी मकहाँ आई मेरो सामु निहुरिनेछन् । तिनीहरूले भन्‍नेछन्, 'तपाईंको पछि लाग्‍ने सबै मानिस जाऊन् ।' त्यसपछि म जानेछु ।” तब तिनी फारोकहाँबाट अति क्रोधित भएर गए ।<verse eid="EXO 11:8"/></para>
<para style="p"><verse number="9" style="v" sid="EXO 11:9"/>परमप्रभुले मोशालाई भन्‍नुभयो, “फारोले तेरो कुरा सुन्‍नेछैन । मैले मिश्र देशमा धेरै अचम्मका कामहरू गर्न सकूँ भनेर यसो भएको हो ।”<verse eid="EXO 11:9"/></para>
<para style="p"><verse number="10" style="v" sid="EXO 11:10"/>मोशा र हारूनले फारोको सामु यी सबै अचम्मका काम गरे । तर परमप्रभुले फारोको ह्रदय कठोर पारिदिनुभयो र तिनले आफ्नो देशबाट इस्राएलका मानिसहरूलाई जान दिएनन् ।<verse eid="EXO 11:10"/></para>
<chapter eid="EXO 11"/>
<chapter number="12" style="c" sid="EXO 12"/>
<para style="p"><verse number="1" style="v" sid="EXO 12:1"/>परमप्रभु मिश्र देशमा मोशा र हारूनसित बोल्नुभयो । उहाँले भन्‍नुभयो,<verse eid="EXO 12:1"/></para>
<para style="p"><verse number="2" style="v" sid="EXO 12:2"/>“तिमीहरूका लागि यो महिनाहरूको सुरु हुनेछ । यो महिना तिमीहरूका लागि वर्षको पहिलो महिन हुनेछ ।<verse eid="EXO 12:2"/></para>
<para style="p"><verse number="3" style="v" sid="EXO 12:3"/>इस्राएलको समुदायलाई भन्, 'यो महिनाको दसौँ दिनमा हरेक परिवारले हरेक घरानाको लागि एउटा-एउटा पाठो ल्याउनुपर्छ ।<verse eid="EXO 12:3"/></para>
<para style="p"><verse number="4" style="v" sid="EXO 12:4"/>एउटा पाठोको लागि घराना ज्यादै सानो भएमा त्यो घराना र नजिकैको छिमेकी मिलेर एउटा थुमा वा पाठो ल्याउनुपर्छ जुन ती मानिसहरूको सङ्ख्याको लागि पर्याप्‍त हुनेछ । हरेकलाई खानको लागि यो पर्याप्‍त हुनेछ ।<verse eid="EXO 12:4"/></para>
<para style="p"><verse number="5" style="v" sid="EXO 12:5"/>त्यसैले सबैलाई खुवाउन तिनीहरूले पर्याप्‍त मासु तयार गर्नुपर्छ । तिमीहरूको थुमा वा पाठो खोटरहित हुनुपर्छ र यो एक वर्षको हुनुपर्छ । तिमीहरूले भेडा वा बाख्राहरूबाट त्यो लिनू ।<verse eid="EXO 12:5"/></para>
<para style="p"><verse number="6" style="v" sid="EXO 12:6"/>तिमीहरूले यसलाई त्यो महिनाको चौधौँ दिनसम्म राख्‍नुपर्छ । त्यसपछि इस्राएलको सारा समुदायले यी पशुहरूलाई साँझमा मार्नू ।<verse eid="EXO 12:6"/></para>
<para style="p"><verse number="7" style="v" sid="EXO 12:7"/>जुन-जुन घरमा त्यो मासु खाइन्छ, त्यहाँ तिमीहरूले केही रगत लिई घरको ढोकाको चौकोसका दुईपट्टिका खम्बाहरू र माथिल्लो भागमा लगाऊन् ।<verse eid="EXO 12:7"/></para>
<para style="p"><verse number="8" style="v" sid="EXO 12:8"/>त्यस रात तिमीहरूले आगोमा पोलेर त्यो मासु खानू । तितो सागसित खमिर नहालेको रोटीसितै तिमीहरूले त्यो खानू ।<verse eid="EXO 12:8"/></para>
<para style="p"><verse number="9" style="v" sid="EXO 12:9"/>काँचो वा पानीमा उमालेर नखाओ । बरु, यसको टाउको, यसका खुट्टा र भित्री भागहरूसमेत आगोमा पोलेर खाओ ।<verse eid="EXO 12:9"/></para>
<para style="p"><verse number="10" style="v" sid="EXO 12:10"/>बिहानसम्ममा कुनै पनि भाग नउबार्नू । बिहानसम्म केही उब्रियो भने त्यसलाई जलाइदिनू ।<verse eid="EXO 12:10"/></para>
<para style="p"><verse number="11" style="v" sid="EXO 12:11"/>पटुका कसेर, खुट्टामा जुत्ता लगाएर र हातमा लट्ठी बोकेर तिमीहरूले खानू । तिमीहरूले हतारसँग खानुपर्छ । यो परमप्रभुको निस्तार-चाड हो ।<verse eid="EXO 12:11"/></para>
<para style="p"><verse number="12" style="v" sid="EXO 12:12"/>परमप्रभु भन्‍नुहुन्छः म त्यस रात मिश्र देश भएर जानेछु र मिश्र देशका मानिस र गाईवस्तुका सबै पहिले जन्मेकाहरूलाई आक्रमण गर्नेछु । म मिश्रका सबै देवी-देवतालाई दण्ड दिनेछु । म परमप्रभु हुँ ।<verse eid="EXO 12:12"/></para>
<para style="p"><verse number="13" style="v" sid="EXO 12:13"/>म तिमीहरूकहाँ आउँदा रगत तिमीहरूको घरमा चिन्ह हुनेछ । मैले रगत देखेपछि मैले मिश्र देशमा आक्रमण गर्दा तिमीहरूलाई छाडिदिनेछु । यो विपत्तिले तिमीहरूलाई नाश गर्नेछैन ।<verse eid="EXO 12:13"/></para>
<para style="p"><verse number="14" style="v" sid="EXO 12:14"/>यो दिन तिमीहरूका लागि सम्झनाको दिन हुनेछ र यसलाई तिमीहरूले परमप्रभुको निम्ति चाडको रूपमा मान्‍नू । तिमीहरूको पुस्तौँसम्म रहिरहने विधिको रूपमा यसलाई तिमीहरूले सधैँ मान्‍नू ।<verse eid="EXO 12:14"/></para>
<para style="p"><verse number="15" style="v" sid="EXO 12:15"/>सात दिनसम्म तिमीहरूले खमिर नहालेको रोटी खानू । पहिलो दिनमा तिमीहरूले आ-आफ्ना घरहरूबाट खमिर हटाउनू । पहिलो दिनदेखि सातौँ दिनसम्म खमिर हालेको रोटी खाने मान्छे जोसुकैलाई पनि तिमीहरूले इस्राएलबाट बहिष्कार गर्नू ।<verse eid="EXO 12:15"/></para>
<para style="p"><verse number="16" style="v" sid="EXO 12:16"/>पहिलो दिनमा मेरो लागि अलग गरिएको समुदाय भेला होस् र सातौँ दिनमा पनि यस्तै भेला होस् । यी दिनमा कुनै पनि काम गरिनेछैन । तिमीहरूले केवल खानको लागि पकाउने काम गर्नू । तिमीहरूले गर्न सक्‍ने काम यही मात्र हुनेछ ।<verse eid="EXO 12:16"/></para>
<para style="p"><verse number="17" style="v" sid="EXO 12:17"/>तिमीहरूले यो अखमिरी रोटीको चाड मान्‍नैपर्छ किनकि यही दिनमा नै मैले तिमीहरूका सशत्र मानिसहरूलाई दल-दल गरी मिश्र देशबाट ल्याएको हुनेछु ।<verse eid="EXO 12:17"/></para>
<para style="p"><verse number="18" style="v" sid="EXO 12:18"/>तिमीहरूले यसलाई पुस्तौँसम्म मान्‍नू । यो तिमीहरूका निम्ति सधैँ एउटा विधि हुनेछ । वर्षको पहिलो महिनाको चौधौँ दिनको साँझदेखि त्यस महिनाको एक्‍काइसौँ दिनको साँझसम्म तिमीहरूले अखमिरी रोटी खानू ।<verse eid="EXO 12:18"/></para>
<para style="p"><verse number="19" style="v" sid="EXO 12:19"/>यी सात दिनमा तिमीहरूका घरहरूमा कुनै खमिर पाइनुहुँदैन । खमिर हालेको रोटी खाने जोसुकै इस्राएलको समुदायबाट बहिष्कृत हुनेछ, चाहे त्यो व्यक्ति विदेशी होस् या तिमीहरूकै देशमा जन्मेको होस् ।<verse eid="EXO 12:19"/></para>
<para style="p"><verse number="20" style="v" sid="EXO 12:20"/>खमिरबाट बनेको कुनै पनि थोक तिमीहरूले नखानू । तिमीहरू जहाँ बसे तापनि तिमीहरूले खमिर नहालेको रोटी मात्र खानू ।”<verse eid="EXO 12:20"/></para>
<para style="p"><verse number="21" style="v" sid="EXO 12:21"/>तब मोशाले इस्राएलका सबै धर्म-गुरुलाई बोलाउन पठाएर भने, “गएर आ-आफ्नो परिवारको लागि पर्याप्‍त हुने गरी थुमा वा पाठो छनौट गरेर त्यसलाई निस्तार-चाडको लागि मार ।<verse eid="EXO 12:21"/></para>
<para style="p"><verse number="22" style="v" sid="EXO 12:22"/>त्यसपछि हिसपको झुप्पा लिई भाँडोभित्र भएको रगतमा चोप । ढोकाको माथिल्लो भाग र दुईवटै चौकोसमा त्यसलाई छ्याप्‍नू । बिहान नभएसम्म कोही पनि आफ्नो घरको ढोकाबाहिर नजानू ।<verse eid="EXO 12:22"/></para>
<para style="p"><verse number="23" style="v" sid="EXO 12:23"/>किनकि मिश्रीहरूलाई प्रहार गर्न परमप्रभु यो देश भएर जानुहुनेछ । जब उहाँले ढोकाको माथिल्लो भाग र दुईवटै चौकोसमा रगत देख्‍नुहुनेछ तब उहाँले तिमीहरूको ढोकालाई छाडिदिनुहुनेछ र विनाश गर्नेलाई तिमीहरूलाई प्रहार गर्न तिमीहरूका घरहरूमा आउन अनुमति दिनुहुनेछैन ।<verse eid="EXO 12:23"/></para>
<para style="p"><verse number="24" style="v" sid="EXO 12:24"/>तिमीहरूले यस घटनालाई मान्‍नुपर्छ । यो तिमीहरू र तिमीहरूका सन्तानको लागि सदाको निम्ति एउटा विधि हुनेछ ।<verse eid="EXO 12:24"/></para>
<para style="p"><verse number="25" style="v" sid="EXO 12:25"/>परमप्रभुले तिमीहरूलाई प्रतिज्ञा गर्नुभएझैँ उहाँले तिमीहरूलाई दिनुहुने देशमा तिमीहरू प्रवेश गर्दा तिमीहरूले यो आराधनाको कामलाई मान्‍नू ।<verse eid="EXO 12:25"/></para>
<para style="p"><verse number="26" style="v" sid="EXO 12:26"/>तिमीहरूका छोराछोरीहरूले 'यो आराधनाको कामको अर्थ के हो?' भनी सोध्दा<verse eid="EXO 12:26"/></para>
<para style="p"><verse number="27" style="v" sid="EXO 12:27"/>तिमीहरूले जवाफ दिनू, “यो परमप्रभुको निस्तार-चाडको बलिदान हो किनकि परमप्रभुले मिश्रमा मिश्रीहरूलाई प्रहार गर्नुहुँदा इस्राएलीहरूका घरलाई छाडिदिनुभएको थियो । उहाँले हाम्रा घरानाहरूलाई मुक्त गरिदिनुभयो' ।” त्यसपछि मानिसहरूले शिर निहुराई परमप्रभुको आराधना गरे ।<verse eid="EXO 12:27"/></para>
<para style="p"><verse number="28" style="v" sid="EXO 12:28"/>इस्राएलीहरू गए र परमप्रभुले मोशा र हारूनलाई आज्ञा गर्नुभएझैँ तिनीहरूले गरे ।<verse eid="EXO 12:28"/></para>
<para style="p"><verse number="29" style="v" sid="EXO 12:29"/>मध्यरातमा परमप्रभुले मिश्र देशमा सिंहासनमा बस्‍ने फारोको जेठो छोरोदेखि लिएर झ्यालखानामा बस्‍ने व्यक्तिको जेठो छोरोसम्म र गाईवस्तुका सबै पहिले जन्मेकाहरूलाई प्रहार गर्नुभयो ।<verse eid="EXO 12:29"/></para>
<para style="p"><verse number="30" style="v" sid="EXO 12:30"/>फारो, तिनका सबै अधिकारी र सबै मिश्रीहरू रातमा उठे । मिश्रमा ठुलो रुवाबासी भएको थियो किनकि मान्छे नमेरको कुनै घर थिएन ।<verse eid="EXO 12:30"/></para>
<para style="p"><verse number="31" style="v" sid="EXO 12:31"/>रातमा फारोले मोशा र हारूनलाई बोलाउन पठाए र भने, “उठ, तिमी र इस्राएलीहरू मेरा मानिसहरूका बिचबाट निस्केर जाओ । तिमीहरूले चाहेजस्तै गएर परमप्रभुको आराधना चढाओ ।<verse eid="EXO 12:31"/></para>
<para style="p"><verse number="32" style="v" sid="EXO 12:32"/>तिमीहरूले भनेजस्तै तिमीहरूका गाईवस्तु र भेडा-बाख्राहरू लिएर जाओ र मलाई पनि आशिष् देओ ।”<verse eid="EXO 12:32"/></para>
<para style="p"><verse number="33" style="v" sid="EXO 12:33"/>तिनीहरूलाई बाहिर पठाउन मिश्रीहरू निकै हतारमा थिए किनकि तिनीहरूले भने, “हामी सबै मर्नेछौँ ।”<verse eid="EXO 12:33"/></para>
<para style="p"><verse number="34" style="v" sid="EXO 12:34"/>त्यसैले मानिसहरूले खमिर नमिसाइएको मुछेको पिठोको डल्लो लिए । तिनीहरूका मुछ्ने आह्रीहरू पहिले तिनीहरूका लुगा र तिनीहरूका कुममा बाँधिएका थिए ।<verse eid="EXO 12:34"/></para>
<para style="p"><verse number="35" style="v" sid="EXO 12:35"/>अब इस्राएलका मानिसहरूले मोशाले भनेझैँ गरे । तिनीहरूले मिश्रीहरूबाट चाँदी, सुनका वस्तुहरूसाथै लुगाहरू मागे ।<verse eid="EXO 12:35"/></para>
<para style="p"><verse number="36" style="v" sid="EXO 12:36"/>परमप्रभुले मिश्रीहरूलाई इस्राएलीहरूलाई खुसी तुल्याउन उत्सुक तुल्याइदिनुभएको थियो । त्यसैले इस्राएलीहरूले जे मागे तापनि मिश्रीहरूले दिए । यसरी इस्राएलीहरूले मिश्रीहरूलाई लुटे ।<verse eid="EXO 12:36"/></para>
<para style="p"><verse number="37" style="v" sid="EXO 12:37"/>इस्राएलीहरूले रामसेसबाट सुक्‍कोतमा यात्रा गरे । स्‍त्री र केटाकेटीहरूबाहेक पैदल हिँड्ने तिनीहरूको सङ्ख्या करिब ६,००,००० थियो ।<verse eid="EXO 12:37"/></para>
<para style="p"><verse number="38" style="v" sid="EXO 12:38"/>तिनीहरूका साथमा अन्य धेरै मानिस अनि गाईवस्तु र भेडा-बाख्रा पनि थिए ।<verse eid="EXO 12:38"/></para>
<para style="p"><verse number="39" style="v" sid="EXO 12:39"/>तिनीहरूले मिश्रबाट ल्याएका पिठोको डल्लोबाट अखमिरी रोटी बनाए । यो खमिरविनाको थियो किनकि तिनीहरू मिश्रबाट धपाइएका थिए र खाना तयार गर्न तिनीहरूको लागि समय थिएन ।<verse eid="EXO 12:39"/></para>
<para style="p"><verse number="40" style="v" sid="EXO 12:40"/>इस्राएलीहरू मिश्रमा ४३० वर्षसम्म बसेका थिए ।<verse eid="EXO 12:40"/></para>
<para style="p"><verse number="41" style="v" sid="EXO 12:41"/>४३० वर्षको अन्तिम दिनमा परमप्रभुका सबै सशस्‍त्र दलहरू मिश्र देशबाट बाहिरिए ।<verse eid="EXO 12:41"/></para>
<para style="p"><verse number="42" style="v" sid="EXO 12:42"/>यो जागा रहनुपर्ने रात थियो किनकि परमप्रभुले तिनीहरूलाई मिश्र देशबाट रातमा बाहिर निकालेर ल्याउनुभएको थियो । यो इस्राएलीहरूको पुस्तौँसम्म तिनीहरूले पालन गर्नुपर्ने परमप्रभुको रात थियो ।<verse eid="EXO 12:42"/></para>
<para style="p"><verse number="43" style="v" sid="EXO 12:43"/>परमप्रभुले मोशा र हारूनलाई भन्‍नुभयो, “निस्तार-चाडको नियम यस्तो छः यसमा कुनै पनि परदेशीले भाग नलिओस् ।<verse eid="EXO 12:43"/></para>
<para style="p"><verse number="44" style="v" sid="EXO 12:44"/>तर दाम तिरेर किनिएको हरेक इस्राएली दासको खतना गरिएपछि त्यसले यो खान सक्छ ।<verse eid="EXO 12:44"/></para>
<para style="p"><verse number="45" style="v" sid="EXO 12:45"/>विदेशीहरू र भाडामा लिइएका नोकरहरूले यो खानाको कुनै पनि भाग नखानू ।<verse eid="EXO 12:45"/></para>
<para style="p"><verse number="46" style="v" sid="EXO 12:46"/>एउटै घरमा यसलाई खाइनुपर्छ । तिमीहरूले घरबाट कुनै पनि खाना बाहिर नलैजानू र यसको कुनै पनि हड्‍डी नभाँच्नू ।<verse eid="EXO 12:46"/></para>
<para style="p"><verse number="47" style="v" sid="EXO 12:47"/>इस्राएलका सारा समुदायले यसको पालन गर्नू ।<verse eid="EXO 12:47"/></para>
<para style="p"><verse number="48" style="v" sid="EXO 12:48"/>कुनै परदेशी तिमीहरूका बिचमा बसेको छ र त्यसले परमप्रभुको निम्ति निस्तार-चाड मान्‍न चाहन्छ भने त्यसका सबै पुरुष नातेदारहरूको खतना गरिनुपर्छ । त्यसपछि मात्र त्यसले यो चाड मान्‍न पाउँछ । त्यो देशमै जन्मेका मानिसहरूजस्तै एक हुनेछ । तर बेखतने व्यक्तिले यसबाट खान पाउनेछैन ।<verse eid="EXO 12:48"/></para>
<para style="p"><verse number="49" style="v" sid="EXO 12:49"/>स्वदेशी र तिमीहरूका बिचमा बसोबास गर्ने परदेशी दुवैलाई उही नियम लागु हुनेछ ।”<verse eid="EXO 12:49"/></para>
<para style="p"><verse number="50" style="v" sid="EXO 12:50"/>त्यसैले परमप्रभुले मोशा र हारूनलाई आज्ञा गर्नुभएझैँ सबै इस्राएलीले त्यसै गरे ।<verse eid="EXO 12:50"/></para>
<para style="p"><verse number="51" style="v" sid="EXO 12:51"/>ठिक त्यही दिन परमप्रभुले तिनीहरूका सशस्‍त्र दलहरूलाई मिश्र देशबाट बाहिर निकालेर ल्याउनुभएको थियो ।<verse eid="EXO 12:51"/></para>
<chapter eid="EXO 12"/>
<chapter number="13" style="c" sid="EXO 13"/>
<para style="p"><verse number="1" style="v" sid="EXO 13:1"/>तब परमप्रभुले मोशालाई यसो भन्‍नुभयो,<verse eid="EXO 13:1"/></para>
<para style="p"><verse number="2" style="v" sid="EXO 13:2"/>“इस्राएलीहरूमध्येका मानिस र पशुहरू दुवैबाट पहिले जन्मेका सबै नरलाई मेरो निम्ति अलग गर् । पहिले जन्मेकाहरू मेरा हुन् ।”<verse eid="EXO 13:2"/></para>
<para style="p"><verse number="3" style="v" sid="EXO 13:3"/>मोशाले मानिसहरूलाई भने, “आजको दिन सम्झना राख । आजकै दिन परमप्रभुको शक्तिशाली हातद्वारा तिमीहरू मिश्रको दासत्वबाट यस ठाउँमा ल्याइएका छौ । खमिर हालेको कुनै पनि रोटी खाइनेछैन ।<verse eid="EXO 13:3"/></para>
<para style="p"><verse number="4" style="v" sid="EXO 13:4"/>तिमीहरू आबीब महिनाको आजकै दिनमा मिश्रबाट बाहिर जाँदै छौ ।<verse eid="EXO 13:4"/></para>
<para style="p"><verse number="5" style="v" sid="EXO 13:5"/>परमप्रभुले तिमीहरूलाई कनानी, हित्ती, एमोरी, हिव्वी र यबूसीहरूको दूध र मह बग्‍ने देशमा लैजानुहुँदा तिमीहरूले यही महिनामा आराधनाको यो चाड मान्‍नू ।<verse eid="EXO 13:5"/></para>
<para style="p"><verse number="6" style="v" sid="EXO 13:6"/>सात दिनसम्म तिमीहरूले खमिर नहालेको रोटी खानू । सातौँ दिनमा परमप्रभुको निम्ति चाड हुनेछ ।<verse eid="EXO 13:6"/></para>
<para style="p"><verse number="7" style="v" sid="EXO 13:7"/>सात दिनसम्म खमिर नहालेको रोटी खानू । खमिर हालेको रोटी तिमीहरूका बिचमा नदेखियोस् ।<verse eid="EXO 13:7"/></para>
<para style="p"><verse number="8" style="v" sid="EXO 13:8"/>त्यस दिन तिमीहरूले आ-आफ्ना छोराछोरीहरूलाई भन्‍नू, 'म मिश्रबाट बाहिर आउँदा परमप्रभुले मेरो निम्ति जे गर्नुभएको थियो, त्यसैको खातिर मैले यसो गरेको हुँ ।'<verse eid="EXO 13:8"/></para>
<para style="p"><verse number="9" style="v" sid="EXO 13:9"/>यो तिमीहरूका निम्ति हातमा र तिमीहरूको निधारमा सम्झना गराउने कुरो हुनेछ । परमप्रभुको शक्तिशाली हातले तिमीहरूलाई मिश्रबाट बाहिर ल्याएकोले तिमीहरूको मुखमा यो उहाँको विधि हुनेछ ।<verse eid="EXO 13:9"/></para>
<para style="p"><verse number="10" style="v" sid="EXO 13:10"/>त्यसकारण वर्षैपिच्छे तिमीहरूले तोकिएको समयमा यो विधिको पालन गर्नू ।<verse eid="EXO 13:10"/></para>
<para style="p"><verse number="11" style="v" sid="EXO 13:11"/>परमप्रभुले तिमीहरू र तिमीहरूका पिता-पुर्खाहरूसित शपथ खानुभएझैँ उहाँले तिमीहरूलाई कनानीहरूको देशमा पुर्‍याई त्यो देश तिमीहरूलाई दिनुहुँदा<verse eid="EXO 13:11"/></para>
<para style="p"><verse number="12" style="v" sid="EXO 13:12"/>तिमीहरूले हरेकको गर्भको पहिले फल परमप्रभुको निम्ति अलग गर्नू ।<verse eid="EXO 13:12"/></para>
<para style="p"><verse number="13" style="v" sid="EXO 13:13"/>गधाको हरेक पहिलो फललाई एउटा पाठोद्वारा छुटाउनू । त्यो छुटाएनौ भने त्यसको घाँटी निमोठिदिनू । तर तिमीहरूका सबै छोराका बिचमा पहिलो फललाई तिमीहरूले छुटाउनैपर्छ ।<verse eid="EXO 13:13"/></para>
<para style="p"><verse number="14" style="v" sid="EXO 13:14"/>'यसको मतलब के हो?' भनी पछि तिमीहरूको छोरोले सोध्दा तिमीहरूले यसो भन्‍नू, 'परमप्रभुले शक्तिशाली हातद्वारा हामीलाई मिश्रको दासत्वबाट निकालेर ल्याउनुभयो ।<verse eid="EXO 13:14"/></para>
<para style="p"><verse number="15" style="v" sid="EXO 13:15"/>हठी भएर फारोले हामीलाई जान दिन इन्कार गर्दा परमप्रभुले मिश्र देशमा मानिस र पशु दुवैका सबै पहिले जन्मेकाहरूलाई मार्नुभयो । त्यसकारण म हरेक पशुको पहिले जन्मेको नरलाई परमप्रभुको निम्ति बलिदान चढाउँछु, र मेरा छोराहरूमध्ये जेठोलाई छुटाउँछु ।'<verse eid="EXO 13:15"/></para>
<para style="p"><verse number="16" style="v" sid="EXO 13:16"/>यो तिमीहरूको हात र तिमीहरूको निधारमा सम्झना दिलाउने कुरो हुनेछ किनकि परमप्रभुको शक्तिशाली हातद्वारा उहाँले हामीलाई मिश्रबाट बाहिर ल्याउनुभएको थियो ।”<verse eid="EXO 13:16"/></para>
<para style="p"><verse number="17" style="v" sid="EXO 13:17"/>फारोले मानिसहरूलाई जान दिएपछि परमेश्‍वरले तिनीहरूलाई पलिश्तीको देशको बाटो नजिकै भए तापनि त्यहाँबाट भएर अगुवाइ गर्नुभएन । किनकि उहाँले भन्‍नुभयो, “तिनीहरूले लडाइँ देखेर तिनीहरूको मन बद्ली तिनीहरू मिश्रमा नै फर्केर जान सक्छन् ।”<verse eid="EXO 13:17"/></para>
<para style="p"><verse number="18" style="v" sid="EXO 13:18"/>त्यसैले परमेश्‍वरले ती मानिसहरूलाई उजाड-स्थानको बाटो भएर लाल समुद्रतिर लैजानुभयो । इस्राएलीहरू युद्धको लागि सशस्‍त्र भई मिश्र देशबाट अगि बढे ।<verse eid="EXO 13:18"/></para>
<para style="p"><verse number="19" style="v" sid="EXO 13:19"/>मोशाले योसेफको अस्थि आफूसितै लगे किनकि योसेफले इस्राएलीहरूलाई यसरी गम्भीरतापूर्वक शपथ खान लगाएका थिए, “निश्‍चय नै परमेश्‍वरले तिमीहरूलाई छुटकारा दिनुहुनेछ र तिमीहरूले मेरो अस्थि आफूसितै लैजानू ।”<verse eid="EXO 13:19"/></para>
<para style="p"><verse number="20" style="v" sid="EXO 13:20"/>इस्राएलीहरू सुक्‍कोतबाट यात्रा गरी उजाड-स्थानको नजिकै एथाममा आइपुगे र त्यहाँ तिनीहरूले पाल टाँगे ।<verse eid="EXO 13:20"/></para>
<para style="p"><verse number="21" style="v" sid="EXO 13:21"/>परमप्रभु दिनमा बादलको खाँबो बनी तिनीहरूको अगिअगि जानुहुन्थ्यो । रातमा आगोको खाँबो बनी उहाँले तिनीहरूलाई ज्योति दिनुहुन्थ्यो । यसरी तिनीहरू दिन र रातमा यात्रा गर्न सक्थे ।<verse eid="EXO 13:21"/></para>
<para style="p"><verse number="22" style="v" sid="EXO 13:22"/>परमप्रभुले दिनमा बादलको खाँबो र रातमा आगोको खाँबो मानिसहरूबाट हटाउनुभएन ।<verse eid="EXO 13:22"/></para>
<chapter eid="EXO 13"/>
<chapter number="14" style="c" sid="EXO 14"/>
<para style="p"><verse number="1" style="v" sid="EXO 14:1"/>तब परमप्रभुले मोशालाई यसो भन्‍नुभयो,<verse eid="EXO 14:1"/></para>
<para style="p"><verse number="2" style="v" sid="EXO 14:2"/>“इस्राएलीहरू फर्केर मिग्दोल र समुद्रको बिचमा बाल-सेफोनको अगाडि पी-हहीरोतका सामु पाल टाँगेर बसून् । तिमीहरूले पी-हहीरोतको सामुन्‍ने समुद्रनेर पाल टाँग्‍नुपर्छ ।<verse eid="EXO 14:2"/></para>
<para style="p"><verse number="3" style="v" sid="EXO 14:3"/>फारोले इस्राएलीहरूको बारेमा भन्‍नेछन्, “तिनीहरू देशमा भौतारिहरहेका छन् । उजाड-स्थानले तिनीहरूलाई थुनिदिएको छ ।'<verse eid="EXO 14:3"/></para>
<para style="p"><verse number="4" style="v" sid="EXO 14:4"/>म फारोको ह्रदय कठोर बनाउनेछु र त्यसले तिमीहरूको पिछा गर्नेछ । फारो र त्यसका सबै सेनाको कारणले गर्दा मैले आदर पाउनेछु । म नै परमप्रभु हुँ भनी मिश्रीहरूले जान्‍नेछन् ।” इस्राएलीहरूलाई आज्ञा गरिएझैँ तिनीहरूले पाल टाँगे ।<verse eid="EXO 14:4"/></para>
<para style="p"><verse number="5" style="v" sid="EXO 14:5"/>इस्राएलीहरू भागे भनी जब मिश्रका राजालाई बताइयो फारो र तिनका अधिकारीहरूको मन इस्राएलीहरूको विरुद्धमा फर्कियो । तिनीहरूले भने, “हामीले के गर्‍यौँ? हामीले इस्राएललाई हाम्रो सेवा गर्नबाट छाडिदिएछौँ ।”<verse eid="EXO 14:5"/></para>
<para style="p"><verse number="6" style="v" sid="EXO 14:6"/>तब फारोले आफ्ना रथहरू तयार पारे र आफ्नो सेना लिएर अगाडि बढे ।<verse eid="EXO 14:6"/></para>
<para style="p"><verse number="7" style="v" sid="EXO 14:7"/>तिनले छ सयवटा रोजाइका रथसाथै मिश्रका अन्य सबै रथहरू र तीमाथि अधिकृतहरूलाई लिएर गए ।<verse eid="EXO 14:7"/></para>
<para style="p"><verse number="8" style="v" sid="EXO 14:8"/>परमप्रभुले मिश्रका राजा फारोको ह्रदय कठोर पारिदिनुभएको थियो । त्यसैले राजाले इस्राएलीहरूको पिछा गरे । इस्राएलीहरू विजयका साथ गइसकेका थिए ।<verse eid="EXO 14:8"/></para>
<para style="p"><verse number="9" style="v" sid="EXO 14:9"/>तर मिश्रीहरूले आफ्ना सबै घोडा, रथ, घोडचढी र सेना लिएर तिनीहरूको पिछा गरे । तिनीहरूले इस्राएलीहरूलाई बाल-सेफोनको अगाडि पी-हहीरोतनेर पाल टाँगेर बसिरहेको भेट्टाए ।<verse eid="EXO 14:9"/></para>
<para style="p"><verse number="10" style="v" sid="EXO 14:10"/>जब फारो नजिक आइपुगे इस्राएलीहरूले माथि हेरे र तिनीहरू छक्‍क परे । मिश्रीहरू तिनीहरूको पिछा गर्दै अगाडि बढ्दै थिए । इस्राएलीहरू अत्यन्तै डराए । तिनीहरूले परमप्रभुलाई पुकारे ।<verse eid="EXO 14:10"/></para>
<para style="p"><verse number="11" style="v" sid="EXO 14:11"/>तिनीहरूले मोशालाई भने, “के मिश्रमा चिहान नभएकोले तपाईंले हामीलाई यस उजाड-स्थानमा मर्न ल्याएउनुभएको हो? मिश्रबाट बाहिर निकाली किन तपाईंले हामीसित यसरी व्यवहार गर्नुभएको?<verse eid="EXO 14:11"/></para>
<para style="p"><verse number="12" style="v" sid="EXO 14:12"/>के मिश्रमा छँदा नै हामीले यसको भनेका थिएनौँ र? हामीले तपाईंलाई भन्यौँ, 'मिश्रीहरूका निम्ति काम गर्न हामीलाई एक्लै छाडिदिनुहोस् ।' उजाड-स्थानमा मर्नुभन्दा त तिनीहरूकै निम्ति काम गर्नु असल हुनेथियो ।”<verse eid="EXO 14:12"/></para>
<para style="p"><verse number="13" style="v" sid="EXO 14:13"/>मोशाले मानिसहरूलाई भने, “नडराओ । स्थिर रहो, र आज परमप्रभुले तिमीहरूलाई दिनुहुने छुटकारालाई हेर । किनकि आज तिमीहरूले देखेका यी मिश्रीहरूलाई तिमीहरूले फेरि कहिल्यै देख्‍नेछैनौ ।<verse eid="EXO 14:13"/></para>
<para style="p"><verse number="14" style="v" sid="EXO 14:14"/>परमप्रभु तिमीहरूका पक्षमा लड्नुहुनेछ । तिमीहरू केवल स्थिर भएर बस ।”<verse eid="EXO 14:14"/></para>
<para style="p"><verse number="15" style="v" sid="EXO 14:15"/>तब परमप्रभुले मोशालाई भन्‍नुभयो, “ए मोशा, किन तँ मेरो पुकार गर्दै छस्? इस्राएलीहरूलाई अगाडि बढ्न आज्ञा दे ।<verse eid="EXO 14:15"/></para>
<para style="p"><verse number="16" style="v" sid="EXO 14:16"/>तेरो लट्ठी उठाएर तेरो हात समुद्रतिर पसार् र यसलाई दुई भागमा विभाजन गर् ताकि इस्राएलका मानिसहरू सुक्खा भूमिबाट हिँडेर जान सकून् ।<verse eid="EXO 14:16"/></para>
<para style="p"><verse number="17" style="v" sid="EXO 14:17"/>मिश्रीहरू तिमीहरूका पिछा गरून् भनेर म तिनीहरूका ह्रदय कठोर पारिदिनेछु भन्‍ने कुरामा सचेत हो । फारो र त्यसका सबै सेना, त्यसका रथहरू र त्यसका घोडचढीहरूको कारणले मैले आदर पाउनेछु ।<verse eid="EXO 14:17"/></para>
<para style="p"><verse number="18" style="v" sid="EXO 14:18"/>तब फारो र त्यसका सबै सेना, त्यसका रथहरू र त्यसका घोडचढीहरूको कारणले मैले आदर पाउँदा म नै परमप्रभु हुँ भनी तिनीहरूले जान्‍नेछन् ।”<verse eid="EXO 14:18"/></para>
<para style="p"><verse number="19" style="v" sid="EXO 14:19"/>इस्राएलीहरूको अगिअगि गएका परमेश्‍वरका दूत त्यहाँबाट तिनीहरूका पछिल्तिर सरे । मिश्रको छाउनी र इस्राएलको छाउनीको बिचमा बादल आएर बस्यो ।<verse eid="EXO 14:19"/></para>
<para style="p"><verse number="20" style="v" sid="EXO 14:20"/>यो मिश्रीहरूको लागि अन्धकार बादल थियो जब कि यसले इस्राएलीहरूलाई रातमा प्रकाश दिन्थ्यो । तिनीहरू रातभरि एक-अर्काको नजिक आएनन् ।<verse eid="EXO 14:20"/></para>
<para style="p"><verse number="21" style="v" sid="EXO 14:21"/>मोशाले समुद्रतिर आफ्नो हात पसारे । परमप्रभुले रातभरि सबैभन्दा शक्तिशाली पूर्वीय बतास चलाइदिनुभयो र समुद्रलाई सुक्खा भूमिमा परिणत गराइदिनुभयो ।<verse eid="EXO 14:21"/></para>
<para style="p"><verse number="22" style="v" sid="EXO 14:22"/>इस्राएलीहरू समुद्रको बिचबाट ओबानो भूमिबाट गए । पानीले तिनीहरूको दायाँ र बायाँ खम्बाको रूपमा काम गर्‍यो ।<verse eid="EXO 14:22"/></para>
<para style="p"><verse number="23" style="v" sid="EXO 14:23"/>मिश्रीहरूले तिनीहरूको पिछा गरिरहे । फारोका सबै घोडा, रथ र घोडचढीहरू समुद्रको बिचमा तिनीहरूको पछिपछि लागे ।<verse eid="EXO 14:23"/></para>
<para style="p"><verse number="24" style="v" sid="EXO 14:24"/>तर बिहानी पखतिर परमप्रभुले आगो र बादलको खाँबोबाट मिश्री सेनालाई हेर्नुभयो । उहाँले मिश्रीहरूका बिचमा अलमल गराइदिनुभयो ।<verse eid="EXO 14:24"/></para>
<para style="p"><verse number="25" style="v" sid="EXO 14:25"/>तिनीहरूका रथका पाङ्ग्राहरू फुस्काइदिनुभयो र घोडचढीहरूलाई अगाडि बढ्न मुश्किल भयो । त्यसैले मिश्रीहरूले भने, “हामी इस्राएलबाट भागौँ किनकि परमप्रभु नै तिनीहरूको पक्षमा रही हाम्रो विरुद्धमा लड्दै हुनुहुन्छ ।”<verse eid="EXO 14:25"/></para>
<para style="p"><verse number="26" style="v" sid="EXO 14:26"/>परमप्रभुले मोशालाई भन्‍नुभयो, “पानी मिश्रीहरू, तिनीहरूका रथहरू र तिनीहरूका घोडचढीहरूमाथि आओस् भनेर तेरो हात समुद्रमाथि पसार् ।”<verse eid="EXO 14:26"/></para>
<para style="p"><verse number="27" style="v" sid="EXO 14:27"/>त्यसैले मोशाले आफ्नो हात समुद्रमाथि पसारे र बिहान हुँदा यो आफ्नो सामान्य मार्गमा आयो । मिश्रीहरू समुद्रमा भागे, र परमप्रभुले मिश्रीहरूलाई समुद्रको बिचमा फ्याँकिदिनुभयो ।<verse eid="EXO 14:27"/></para>
<para style="p"><verse number="28" style="v" sid="EXO 14:28"/>पानी फर्केर आयो र इस्राएलीहरूको पिछा गर्ने फारोका रथ, घोडचढी र तिनका पुरै सेनालाई पानीले ढाकिदियो । कोही पनि बाँचेन ।<verse eid="EXO 14:28"/></para>
<para style="p"><verse number="29" style="v" sid="EXO 14:29"/>तर इस्राएलीहरू समुद्रको बिचमा ओबानो भूमिबाट हिँडेर गए । पानी तिनीहरूको दायाँ र बायाँ पर्खालको रूपमा खडा रह्यो ।<verse eid="EXO 14:29"/></para>
<para style="p"><verse number="30" style="v" sid="EXO 14:30"/>यसरी त्यस दिन परमप्रभुले इस्राएललाई मिश्रीहरूको हातबाट बचाउनुभयो, र इस्राएलले समुद्री तटमा मिश्रीहरूका लाशहरू देखे ।<verse eid="EXO 14:30"/></para>
<para style="p"><verse number="31" style="v" sid="EXO 14:31"/>परमप्रभुले मिश्रीहरूको विरुद्धमा प्रयोग गर्नुभएको महान् शक्तिलाई जब इस्राएलले देख्यो मानिसहरूले परमप्रभुको आदर गरे, र तिनीहरूले परमप्रभु र उहाँका दास मोशामाथि भरोसा गरे ।<verse eid="EXO 14:31"/></para>
<chapter eid="EXO 14"/>
<chapter number="15" style="c" sid="EXO 15"/>
<para style="p"><verse number="1" style="v" sid="EXO 15:1"/>तब मोशा र इस्राएलका मानिसहरूले परमप्रभुको निम्ति यो गीत गाए । तिनीहरूले भने, “म परमप्रभुको निम्ति गाउनेछु किनकि उहाँले महिमामा विजय हासिल गर्नुभएको छ । घोडा र यसको सवारलाई उहाँले समुद्रमा फालिदिनुभएको छ ।<verse eid="EXO 15:1"/></para>
<para style="p"><verse number="2" style="v" sid="EXO 15:2"/>परमप्रभु मेरो शक्ति र गीत हुनुहुन्छ, र उहाँ मेरा उद्धार हुनुभएको छ । उहाँ मेरा परमेश्‍वर हुनुहुन्छ, र म उहाँको प्रशंसा गर्नेछु । उहाँ मेरा पिता-पुर्खाका परमेश्‍वर हुनुहुन्छ र म उहाँलाई उचाल्छु ।<verse eid="EXO 15:2"/></para>
<para style="p"><verse number="3" style="v" sid="EXO 15:3"/>परमप्रभु मेरा योद्धा हुनुहुन्छ, उहाँको नाउँ परमप्रभु हो ।<verse eid="EXO 15:3"/></para>
<para style="p"><verse number="4" style="v" sid="EXO 15:4"/>उहाँले फारोका रथहरू र सेनालाई समुद्रमा फालिदिनुभएको छ । फारोका छानिएका अधिकृतहरू लाल समुद्रमा डुबे ।<verse eid="EXO 15:4"/></para>
<para style="p"><verse number="5" style="v" sid="EXO 15:5"/>गहिराइले तिनीहरूलाई छोप्यो । तिनीहरू पत्थरजस्तै गहिराइमा डुबे ।<verse eid="EXO 15:5"/></para>
<para style="p"><verse number="6" style="v" sid="EXO 15:6"/>हे परमप्रभु, तपाईंको दाहिने बाहुली शक्तिमा महिमित छ । हे परमप्रभु, तपाईंको दाहिने बाहुलीले शत्रुलाई चकनाचुर पारिदिएको छ ।<verse eid="EXO 15:6"/></para>
<para style="p"><verse number="7" style="v" sid="EXO 15:7"/>महान् गौरवमा तपाईंले तपाईंको विरुद्धमा उठ्नेहरूलाई तल झारिदिनुभयो । तपाईंले आफ्नो क्रोध पठाउनुभयो । यसले तिनीहरूलाई ठोसालाई झैँ भस्म पार्‍यो ।<verse eid="EXO 15:7"/></para>
<para style="p"><verse number="8" style="v" sid="EXO 15:8"/>तपाईंको नाकको सासले पानीको थुप्रो लाग्यो । बगिरहेको पानी स्थिर भई उभियो । गहिरो पानी समुद्रको मुटुमा जम्यो ।<verse eid="EXO 15:8"/></para>
<para style="p"><verse number="9" style="v" sid="EXO 15:9"/>शत्रुले भन्यो, 'म पिछा गर्नेछु; म जित्‍नेछु; म लुटका मालहरू बाँड्नेछु । मेरो इच्छा तिनमा तृप्‍त हुनेछ । म मेरो तरवार थुत्‍नेछु । मेरा हातले तिनीहरूलाई नष्‍ट पार्नेछन् ।'<verse eid="EXO 15:9"/></para>
<para style="p"><verse number="10" style="v" sid="EXO 15:10"/>तर तपाईंले आफ्नो बतास चलाइदिनुभयो, र समुद्रले तिनलाई ढाक्यो । तिनीहरू उर्लंदो भेलमा सिसाजस्तै डुबे ।<verse eid="EXO 15:10"/></para>
<para style="p"><verse number="11" style="v" sid="EXO 15:11"/>हे परमप्रभु, देवहरूका बिचमा तपाईंजस्तो को छ र? पवित्रतामा तपाईं वैभवशाली, प्रशंसामा आदरणीय, आश्‍चर्यकर्म गर्नुहुने तपाईंजस्तै को छ र?<verse eid="EXO 15:11"/></para>
<para style="p"><verse number="12" style="v" sid="EXO 15:12"/>तपाईंले आफ्नो दाहिले बाहुली पसार्नुभयो, र पृथ्वीले तिनीहरूलाई निल्यो ।<verse eid="EXO 15:12"/></para>
<para style="p"><verse number="13" style="v" sid="EXO 15:13"/>तपाईंको करारको बफादारीमा तपाईंले आफूले छुटकारा दिनुभएका मानिसहरूलाई डोर्‍याउनुभएको छ । तपाईंको शक्तिमा तपाईंले तिनीहरूलाई तपाईंको पवित्र वासस्थानमा डोर्‍याउनुभएको छ ।<verse eid="EXO 15:13"/></para>
<para style="p"><verse number="14" style="v" sid="EXO 15:14"/>जाति-जातिहरूले सुन्‍नेछन्, र तिनीहरू थरथर काँप्‍नेछन् । त्रासले पलिश्तीहरूका बासिन्दाहरूलाई पक्रनेछ ।<verse eid="EXO 15:14"/></para>
<para style="p"><verse number="15" style="v" sid="EXO 15:15"/>तब एदोमका मुखियाहरू डराउनेछन् । मोआबका सिपाहीहरू हल्लिनेछन् । कनानका सबै बासिन्दा पग्लनेछन् ।<verse eid="EXO 15:15"/></para>
<para style="p"><verse number="16" style="v" sid="EXO 15:16"/>आतङ्क र त्रास उनीहरूमाथि पर्नेछन् । हे परमप्रभु, तपाईंका मानिसहरू पार नहोउञ्‍जेल र तपाईंले छुटकारा दिनुभएका मानिसहरू पार नहोउञ्‍जेल तपाईंको पाखुराको शक्तिको कारणले तिनीहरू पत्थरझैँ अचल रहनेछन् ।<verse eid="EXO 15:16"/></para>
<para style="p"><verse number="17" style="v" sid="EXO 15:17"/>तपाईंले तिनीहरूलाई ल्याउनुहुनेछ, र तिनीहरूलाई तपाईंको उत्तराधिकारको पर्वतमा रोप्‍नुहुनेछ । हे परमप्रभु, यो त्यो ठाउँ हो जहाँ तपाईंले आफ्नो बासस्थान बनाउनुभयो, हे हाम्रा प्रभु जुन पवित्रस्थानलाई तपाईंका हातले बनाएका छन् ।<verse eid="EXO 15:17"/></para>
<para style="p"><verse number="18" style="v" sid="EXO 15:18"/>परमप्रभुले सदासर्वदा शासन गर्नुहुनेछ ।”<verse eid="EXO 15:18"/></para>
<para style="p"><verse number="19" style="v" sid="EXO 15:19"/>किनकि फारोका घोडाहरू तिनीहरूका रथहरू र घोडचढीहरूसँगै समुद्रमा पुगे । परमप्रभुले तिनीहरूमाथि फेरि समुद्रको पानी फर्काएर ल्याउनुभयो । तर इस्राएलीहरू समुद्रको बिचमा ओबानो भूमिबाट हिँडेर गए ।<verse eid="EXO 15:19"/></para>
<para style="p"><verse number="20" style="v" sid="EXO 15:20"/>हारूनकी दिदी अगमवादिनी मिरियमले खैँजडी लिइन्, र सबै स्‍त्रीले पनि खैँजडी लिँदै उनीसँगै नाचे ।<verse eid="EXO 15:20"/></para>
<para style="p"><verse number="21" style="v" sid="EXO 15:21"/>मिरियमले तिनीहरूका निम्ति गाइन्, “परमप्रभुको निम्ति गाओ किनकि उहाँले महिमामा विजय हासिल गर्नुभएको छ । घोडा र यसको सवारलाई उहाँले समुद्रमा फालिदिनुभएको छ ।”<verse eid="EXO 15:21"/></para>
<para style="p"><verse number="22" style="v" sid="EXO 15:22"/>तब मोशाले इस्राएललाई लाल समुद्रबाट अगाडि लगे । तिनीहरू शूरको उजाड-स्थानमा लागे । तिन दिनसम्म तिनीहरूले उजाड-स्थानमा यात्रा गरे र पानी पाएनन्<verse eid="EXO 15:22"/></para>
<para style="p"><verse number="23" style="v" sid="EXO 15:23"/>। त्यसपछि तिनीहरू मारा भन्‍ने ठाउँमा आइपुगे, तर त्यहाँको पानी तितो भएकोले तिनीहरूले पिउन सकेनन् । त्यसैले तिनीहरूले त्यस ठाउँको नाउँ मारा राखे ।<verse eid="EXO 15:23"/></para>
<para style="p"><verse number="24" style="v" sid="EXO 15:24"/>त्यसकारण मानिसहरूले “हामीले के पिउने?” भनी मोशालाई गनगन गरे ।<verse eid="EXO 15:24"/></para>
<para style="p"><verse number="25" style="v" sid="EXO 15:25"/>मोशाले परमप्रभुलाई पुकारा गरे, र उहाँले तिनलाई एउटा बिरुवा देखाइदिनुभयो । मोशाले त्यसलाई पानीमा हाल्दा पानी पिउनलाई मिठो भयो । त्यहीँ नै परमप्रभुले तिनीहरूलाई कडा विधि दिनुभयो, त्यहाँ नै उहाँले तिनीहरूको जाँच गर्नुभयो ।<verse eid="EXO 15:25"/></para>
<para style="p"><verse number="26" style="v" sid="EXO 15:26"/>उहाँले भन्‍नुभयो, “तिमीहरूले तिमीहरूका परमप्रभु परमेश्‍वरको आवाजलाई होसियारीपूर्वक सुन्यौ, र उहाँको दृष्‍टिमा जे ठिक छ त्यही गर्‍यौ, र तिमीहरूले उहाँका आज्ञाहरूमा ध्यान दियौ र उहाँका विधिहरू पालन गर्‍यौ भने मैले मिश्रीहरूमाथि ल्याएको कुनै पनि विपत्ति तिमीहरूमाथि ल्याउनेछैनँ किनकि म चङ्गाइ गर्ने परमेश्‍वर हुँ ।”<verse eid="EXO 15:26"/></para>
<para style="p"><verse number="27" style="v" sid="EXO 15:27"/>तब मानिसहरू एलीममा आइपुगे जहाँ पानीका बार्‍हवटा मुल र सत्तरीवटा खजुरका रुख थिए । तिनीहरूले पानी नजिकै पाल टाँगे ।<verse eid="EXO 15:27"/></para>
<chapter eid="EXO 15"/>
<chapter number="16" style="c" sid="EXO 16"/>
<para style="p"><verse number="1" style="v" sid="EXO 16:1"/>मानिसहरूले एलीमबाट यात्रा थाले र मिश्र देशबाट प्रस्थान गरेको दोस्रो महिनाको पन्ध्रौँ दिनमा इस्राएलीहरूका सारा समुदाय एलीम र सीनै पर्वतको बिचमा पर्ने सीनको उजाड-स्थानमा आइपुगे ।<verse eid="EXO 16:1"/></para>
<para style="p"><verse number="2" style="v" sid="EXO 16:2"/>उजाड-स्थानमा इस्राएलीहरूका सारा समुदायले मोशा र हारूनको विरुद्धमा गनगन गरे ।<verse eid="EXO 16:2"/></para>
<para style="p"><verse number="3" style="v" sid="EXO 16:3"/>इस्राएलीहरूले तिनीहरूलाई भने, “हामी मासुको भाँडानेर बसेर अघाउञ्‍जेल रोटी खाइरहँदा मिश्र देशमा नै परमप्रभुको हातद्वारा मरेको भए हुनेथियो । किनकि तपाईंहरूले हाम्रो पुरै समुदायलाई भोकले मार्न हामीलाई उजाड-स्थानमा ल्याउनुभएको छ ।”<verse eid="EXO 16:3"/></para>
<para style="p"><verse number="4" style="v" sid="EXO 16:4"/>तब परमप्रभुले मोशालाई भन्‍नुभयो, “म तिमीहरूका निम्ति स्वर्गबाट रोटी बर्साउनेछु । तिनीहरू मेरो विधि मान्छन् वा मान्दैनन् भनी जाँच गर्न हरेक दिन एक दिनको भाग जम्मा गर्न मानिसहरू बाहिर जानेछन् ।<verse eid="EXO 16:4"/></para>
<para style="p"><verse number="5" style="v" sid="EXO 16:5"/>छैटौँ दिनमा तिनीहरूले पहिले हरेक दिनमा बटुल्ने भन्दा दुई गुणा बटुल्नेछन्, र तिनीहरूले त्यसलाई भित्र ल्याएर पकाउनेछन् ।”<verse eid="EXO 16:5"/></para>
<para style="p"><verse number="6" style="v" sid="EXO 16:6"/>तब मोशा र हारूनले इस्राएलका सबै मानिसलाई भने, “मिश्र देशबाट तिमीहरूलाई निकालेर ल्याउनुहुने परमप्रभु नै हुनुहुन्छ भनी साँझमा तिमीहरूले थाहा पाउनेछौ ।<verse eid="EXO 16:6"/></para>
<para style="p"><verse number="7" style="v" sid="EXO 16:7"/>बिहान तिमीहरूले परमप्रभुको महिमा देख्‍नेछौ किनकि तिमीहरूले उहाँको विरुद्धमा गरेको गनगन उहाँले सुन्‍नुभएको छ । हाम्रो विरुद्धमा गनगन गर्ने तिमीहरूका लागि हामी को हौँ र?<verse eid="EXO 16:7"/></para>
<para style="p"><verse number="8" style="v" sid="EXO 16:8"/>मोशाले यसो पनि भने, “तिमीहरूले उहाँको विरुद्धमा गरेको गनगन उहाँले सुन्‍नुभएकोले उहाँले तिमीहरूलाई साँझमा मासु र बिहान रोटी अघाउञ्‍जेल दिनुहुँदा तिमीहरूले यो जान्‍नेछौ । हारून र म को हौँ र? तिमीहरूको गनगन हाम्रा विरुद्धमा नभई परमप्रभुको विरुद्धमा हो ।”<verse eid="EXO 16:8"/></para>
<para style="p"><verse number="9" style="v" sid="EXO 16:9"/>मोशाले हारूनलाई भने, “इस्राएलका सारा समुदायलाई भन्‍नुहोस्, 'परमप्रभुको नजिक आओ किनकि उहाँले तिमीहरूको गनगन सुन्‍नुभएको छ' ।”<verse eid="EXO 16:9"/></para>
<para style="p"><verse number="10" style="v" sid="EXO 16:10"/>हारून इस्राएलको सारा समुदायसित बोल्दा तिनीहरूले उजाड-स्थानतिर हेरे र परमप्रभुको महिमा बादलमा देखियो ।<verse eid="EXO 16:10"/></para>
<para style="p"><verse number="11" style="v" sid="EXO 16:11"/>तब परमप्रभुले मोशालाई यसो भन्‍नुभयो,<verse eid="EXO 16:11"/></para>
<para style="p"><verse number="12" style="v" sid="EXO 16:12"/>“मैले इस्राएलका मानिसहरूको गनगन सुनेको छु । तिनीहरूलाई भन्, 'साँझमा तिमीहरूले मासु खानेछौ, र बिहानचाहिँ तिमीहरूले अघाउञ्‍जेल रोटी खानेछौ । तब म नै तिमीहरूका परमप्रभु परमेश्‍वर हुँ भनी तिमीहरूले जान्‍नेछौ' ।”<verse eid="EXO 16:12"/></para>
<para style="p"><verse number="13" style="v" sid="EXO 16:13"/>साँझमा बट्टाई चराहरू आएर तिनीहरूको छाउनी नै ढाकिदिए । बिहान छाउनीको वरिपरि शीत परेको थियो ।<verse eid="EXO 16:13"/></para>
<para style="p"><verse number="14" style="v" sid="EXO 16:14"/>शीत सुकेपछि जमिनमा देखा परेको तुसारोझैँ स-साना डल्लाहरू उजाड-स्थानको सतहमा थिए ।<verse eid="EXO 16:14"/></para>
<para style="p"><verse number="15" style="v" sid="EXO 16:15"/>इस्राएलका मानिसहरूले यसलाई देखेपछि तिनीहरूले एक-अर्कालाई भने, “यो के हो?” यो के थियो भनी तिनीहरूलाई थाहा थिएन । मोशाले तिनीहरूलाई भने, “यो परमप्रभुले तिमीहरूलाई खानलाई दिनुभएको रोटी हो ।<verse eid="EXO 16:15"/></para>
<para style="p"><verse number="16" style="v" sid="EXO 16:16"/>परमप्रभुले दिनुभएको आज्ञा यस्तो छः तिमीहरू हरेकले आफूलाई चाहिने बटुल अर्थात् तिमीहरूका मानिसहरूको सङ्ख्याअनुसार हरेकलाई एक-एक ओमेर बटुल । तिमीहरूको पालमा बस्‍ने हरेक व्यक्तिलाई पर्याप्‍त हुने गरी बटुल' ।”<verse eid="EXO 16:16"/></para>
<para style="p"><verse number="17" style="v" sid="EXO 16:17"/>इस्राएलका मानिसहरूले त्यसै गरे । कसैले धेरै बटुले भने कसैले थोरै ।<verse eid="EXO 16:17"/></para>
<para style="p"><verse number="18" style="v" sid="EXO 16:18"/>तिनीहरूले ओमेरले नाप्दा धेरै बटुल्नेहरूको बढ्ता भएन र कम बटुल्नेहरूलाई पनि अपुग भएन । हरेक व्यक्तिले आफ्नो आवश्यकताअनुसार बटुल्यो ।<verse eid="EXO 16:18"/></para>
<para style="p"><verse number="19" style="v" sid="EXO 16:19"/>तब मोशाले तिनीहरूलाई भने, “बिहानसम्म तिमीहरू कसैले पनि यसबाट नउबार ।”<verse eid="EXO 16:19"/></para>
<para style="p"><verse number="20" style="v" sid="EXO 16:20"/>तर तिनीहरूले मोशाको कुरा मानेनन् । कसैले बिहानसम्म अलिकति उबारे, तर त्यसमा किरा लागेर त्यो गन्हायो । त्यसपछि मोशा तिनीहरूसित रिसाए ।<verse eid="EXO 16:20"/></para>
<para style="p"><verse number="21" style="v" sid="EXO 16:21"/>तिनीहरूले बिहानैपिच्छे बटुल्थे । हरेकले त्यस दिनलाई पुग्‍ने बटुल्थ्यो । घाम चर्केपछि त्यो पग्लन्थ्यो ।<verse eid="EXO 16:21"/></para>
<para style="p"><verse number="22" style="v" sid="EXO 16:22"/>छैटौँ दिनमा तिनीहरूले दुई गुणा रोटी बटुले अर्थात् हरेकको लागि दुई ओमेर बटुले । समुदायका सारा धर्म-गुरुहरू आएर मोशालाई यो कुरा बताए ।<verse eid="EXO 16:22"/></para>
<para style="p"><verse number="23" style="v" sid="EXO 16:23"/>तिनले तिनीहरूलाई भने, “परमप्रभुले यसो भन्‍नुभएको छः भोलि विश्रामको दिन हो अर्थात् परमप्रभुको दृष्‍टिमा पवित्र शबाथ हो । तिमीहरू जे पकाउन चाहन्छौ, सो पकाओ र जे उमाल्न चाहन्छौ, सो उमाल । उब्रेको जति सबै बिहानसम्म आफ्नो लागि राख्‍नू' ।”<verse eid="EXO 16:23"/></para>
<para style="p"><verse number="24" style="v" sid="EXO 16:24"/>त्यसैले तिनीहरूले मोशाले निर्देशन दिएजस्तै यसलाई बिहानसम्म राखे ।<verse eid="EXO 16:24"/></para>
<para style="p"><verse number="25" style="v" sid="EXO 16:25"/>मोशाले भने, “त्यो खाना आज खाओ किनकि आजको दिन परमप्रभुको निम्ति अलग गरिएको शबाथ हो । आज तिमीहरूले यो खाना जमिनमा पाउनेछैनौ ।<verse eid="EXO 16:25"/></para>
<para style="p"><verse number="26" style="v" sid="EXO 16:26"/>छ दिनसम्म तिमीहरूले यो बटुल्नेछौ, तर सातौँ दिनचाहिँ शबाथ हो ।<verse eid="EXO 16:26"/></para>
<para style="p"><verse number="27" style="v" sid="EXO 16:27"/>सातौँ दिनमा त्यहाँ मन्‍न हुनेछैन ।” सातौँ दिनमा पनि केही मानिसहरू मन्‍न बटुल्न गए, तर तिनीहरूले केही पाएनन् ।<verse eid="EXO 16:27"/></para>
<para style="p"><verse number="28" style="v" sid="EXO 16:28"/>तब परमप्रभुले मोशालाई भन्‍नुभयो, “कहिलेसम्म तिमीहरू मेरा आज्ञा र विधिहरू मान्‍नलाई इन्कार गर्छौ?<verse eid="EXO 16:28"/></para>
<para style="p"><verse number="29" style="v" sid="EXO 16:29"/>परमप्रभुले तिमीहरूलाई शबाथ दिनुभएको छ । त्यसैले छैटौँ दिनमा उहाँले तिमीहरूलाई दुई दिनको लागि रोटी दिँदै हुनुहुन्छ । हरेक आ-आफ्नै ठाउँमा बस्‍नू । सातौँ दिनमा कोही पनि आफ्नो ठाउँबाट बाहिर नजानू ।”<verse eid="EXO 16:29"/></para>
<para style="p"><verse number="30" style="v" sid="EXO 16:30"/>त्यसैले मानिसहरूले सातौँ दिनमा विश्राम गरे ।<verse eid="EXO 16:30"/></para>
<para style="p"><verse number="31" style="v" sid="EXO 16:31"/>इस्राएलका मानिसहरूले त्यस खानालाई “मन्‍न” भने । यो धनियाँको गेडाजस्तो सेतो थियो र यसको स्वाद महमा बनाइएको बाबरजस्तो थियो ।<verse eid="EXO 16:31"/></para>
<para style="p"><verse number="32" style="v" sid="EXO 16:32"/>मोशाले भने, “परमप्रभुले दिनुभएको आज्ञा यही होः एक ओमेर मन्‍न तिमीहरूको पुस्तौँसम्मको लागि राख ताकि तिमीहरूका सन्तानहरूले मैले तिमीहरूलाई मिश्र देशबाट निकालेर ल्याएपछि उजाड-स्थानमा खुवाएको यो रोटी देख्‍न सकून्' ।”<verse eid="EXO 16:32"/></para>
<para style="p"><verse number="33" style="v" sid="EXO 16:33"/>मोशाले हारूनलाई भने, “एउटा भाँडोभित्र एक ओमेर मन्‍न हाल्नुहोस् । पुस्तौँसम्म यसलाई परमप्रभुको सामु सुरक्षित राख्‍नुहोस् ।”<verse eid="EXO 16:33"/></para>
<para style="p"><verse number="34" style="v" sid="EXO 16:34"/>परमप्रभुले मोशालाई आज्ञा गर्नुभएझैँ हारूनले यसलाई करारको सन्दुकको छेउमा राखे ।<verse eid="EXO 16:34"/></para>
<para style="p"><verse number="35" style="v" sid="EXO 16:35"/>इस्राएलीहरू मानिसहरू बसोबास गरेको भूमिमा नआउञ्‍जेलसम्म तिनीहरूले चालिस वर्षसम्म मन्‍न खाइरहे । तिनीहरू कनान देशका सिमानाहरूमा नआउञ्‍जेलम्म यो खाइरहे ।<verse eid="EXO 16:35"/></para>
<para style="p"><verse number="36" style="v" sid="EXO 16:36"/>एक ओमेर आधा पाथी हुन्छ ।<verse eid="EXO 16:36"/></para>
<chapter eid="EXO 16"/>
<chapter number="17" style="c" sid="EXO 17"/>
<para style="p"><verse number="1" style="v" sid="EXO 17:1"/>परमप्रभुको निर्देशन मानी इस्राएलीहरूको सारा समुदाय सीनको उजाड-स्थानबाट यात्रा गरे । तिनीहरूले रपीदीममा छाउनी हाले, तर त्यहाँ मानिसहरूलाई पिउन पानी थिएन ।<verse eid="EXO 17:1"/></para>
<para style="p"><verse number="2" style="v" sid="EXO 17:2"/>त्यसैले मानिसहरूले तिनीहरूको अवस्थाको निम्ति मोशालाई दोष लगाए र भने, “हामीलाई पिउन पानी दिनुहोस् ।” मोशाले भने, “तिमीहरू किन मसित झगडा गर्छौ? तिमीहरू किन परमप्रभुको जाँच गर्छौ?”<verse eid="EXO 17:2"/></para>
<para style="p"><verse number="3" style="v" sid="EXO 17:3"/>मानिसहरू तिर्खाएका थिए । त्यसैले तिनीहरूले मोशाको विरुद्धमा गनगन गरे । तिनीहरूले भने, “तपाईंले हामीलाई मिश्रबाट किन निकालेर ल्याउनुभएको? हामी, हाम्रा छोराछोरी र हाम्रा गाईवस्तुलाई तिर्खाले मार्नलाई?”<verse eid="EXO 17:3"/></para>
<para style="p"><verse number="4" style="v" sid="EXO 17:4"/>तब मोशाले परमप्रभुलाई पुकारा गरे, “यी मानिसहरूलाई मैले के गर्ने? तिनीहरू मलाई ढुङ्गा हान्‍न झण्डै तयार छन् ।”<verse eid="EXO 17:4"/></para>
<para style="p"><verse number="5" style="v" sid="EXO 17:5"/>परमप्रभुले मोशालाई भन्‍नुभयो, “मानिसहरूभन्दा अगाडि जा, र इस्राएलका केही धर्म-गुरुहरूलाई पनि आफूसँगै लैजा । तैँले नदीमा प्रहार गरेको लट्ठी पनि सँगै लिएर जा ।<verse eid="EXO 17:5"/></para>
<para style="p"><verse number="6" style="v" sid="EXO 17:6"/>म होरेब पर्वतमा चट्टानमा तेरो सामु खडा हुनेछु, र तैँले चट्टानलाई हिर्का । मानिसहरूलाई पिउन चट्टानबाट पानी निस्केर आउनेछ ।” तब मोशाले इस्राएलका धर्म-गुरुहरूको दृष्‍टिमा त्यसै गरे ।<verse eid="EXO 17:6"/></para>
<para style="p"><verse number="7" style="v" sid="EXO 17:7"/>इस्राएलीहरूको गनगन र “परमप्रभु हाम्रा बिचमा हुनुहुन्छ कि हुनुहुन्‍न?” भनी तिनीहरूले प्रभुको जाँच गरेकाले तिनले त्यस ठाउँको नाउँ मस्साह र मेरीबा राखे ।<verse eid="EXO 17:7"/></para>
<para style="p"><verse number="8" style="v" sid="EXO 17:8"/>तब रपीदीममा अमालेक जातिका सेना आएर इस्राएललाई आक्रमण गरे ।<verse eid="EXO 17:8"/></para>
<para style="p"><verse number="9" style="v" sid="EXO 17:9"/>त्यसैले मोशाले यहोशूलाई भने, “केही मानिसहरू छानेर जाऊ र अमालेकीहरूसित युद्ध गर । भोलि म परमेश्‍वरको लट्ठी मेरो हातमा लिएर पर्वतको टुप्पोमा उभिनेछु ।”<verse eid="EXO 17:9"/></para>
<para style="p"><verse number="10" style="v" sid="EXO 17:10"/>त्यसैले मोशाको आज्ञामुताबिक यहोशू अमालेकीहरूको विरुद्धमा लडे जब कि मोशा, हारून र हूरचाहिँ पर्वतको टुप्पोमा उक्ले ।<verse eid="EXO 17:10"/></para>
<para style="p"><verse number="11" style="v" sid="EXO 17:11"/>मोशाले आफ्ना हात माथि उठाउँदा इस्राएलले जित्थो भने तिनले आफ्ना हात तल झार्दा अमालेकीहरूले जित्‍न थाल्थे ।<verse eid="EXO 17:11"/></para>
<para style="p"><verse number="12" style="v" sid="EXO 17:12"/>मोशाका हात थाक्दा हारून र हूरले एउटा ढुङ्गा ल्याएर तीमुनि राखिदिन्थे । त्यसै बेला हारून एकापट्टि र हूर अर्कोपट्टि बसेर तिनका हात माथि उठाउँथे । सूर्यास्त नहोउञ्‍जेलसम्म मोशाका हात थामिए ।<verse eid="EXO 17:12"/></para>
<para style="p"><verse number="13" style="v" sid="EXO 17:13"/>अनि यहोशूले अमालेकीहरूलाई तरवारले पराजित गरे ।<verse eid="EXO 17:13"/></para>
<para style="p"><verse number="14" style="v" sid="EXO 17:14"/>परमप्रभुले मोशालाई भन्‍नुभयो, “यो कुरा एउटा पुस्तकमा लेख् र त्यो यहोशूलाई बताइदे किनकि म अमालेकीहरूको स्मृति आकाशमुनिबाट पूर्ण रूपमा नामेट पारिदिनेछु ।”<verse eid="EXO 17:14"/></para>
<para style="p"><verse number="15" style="v" sid="EXO 17:15"/>तब मोशाले त्यहाँ एउटा वेदी बनाए र त्यसको नाउँ “परमप्रभु मेरो झण्डा हुनुहुन्छ” राखे ।<verse eid="EXO 17:15"/></para>
<para style="p"><verse number="16" style="v" sid="EXO 17:16"/>तिनले भने, “पुस्तादेखि पुस्तासम्म परमप्रभु नै अमालेकीहरूसित लड्नुभएको होस् भनेर उहाँको सिंहासनतिर हात उचालिएको थियो ।”<verse eid="EXO 17:16"/></para>
<chapter eid="EXO 17"/>
<chapter number="18" style="c" sid="EXO 18"/>
<para style="p"><verse number="1" style="v" sid="EXO 18:1"/>मिद्यानका पुजारी मोशाका ससुरा यित्रोले मोशा र तिनको जाति इस्राएललाई परमेश्‍वरले गर्नुभएका सबै कुरा सुने । परमप्रभुले इस्राएललाई मिश्रबाट ल्याउनुभएको थियो भनी तिनले सुने ।<verse eid="EXO 18:1"/></para>
<para style="p"><verse number="2" style="v" sid="EXO 18:2"/>मोशाले आफ्नी पत्‍नीलाई माइत पठाएपछि तिनका ससुरा यित्रोले सिप्पोरा<verse eid="EXO 18:2"/></para>
<para style="p"><verse number="3" style="v" sid="EXO 18:3"/>र उनका दुई जना छोरालाई लिए । पहिलो छोरोको नाउँ गेर्शोम थियो किनकि मोशाले भने, “म परदेशी भूमिमा परदेशी भएर बसेको थिएँ ।”<verse eid="EXO 18:3"/></para>
<para style="p"><verse number="4" style="v" sid="EXO 18:4"/>अर्को छोरोको नाउँ एलीएजर थियो किनकि मोशाले भनेका थिए, “मेरा पिता-पुर्खाहरूका परमेश्‍वर मेरो सहयोग हुनुहुन्थ्यो । उहाँले मलाई फारोको तरवारबाट छुटकारा दिनुभयो ।”<verse eid="EXO 18:4"/></para>
<para style="p"><verse number="5" style="v" sid="EXO 18:5"/>मोशाका ससुरा यित्रो मोशाका छोराहरू र मोशाकी पत्‍नी लिएर उजाड-स्थानमा मोशाकहाँ आए जहाँ तिनले परमेश्‍वरको पर्वतमा छाउनी हालेका थिए ।<verse eid="EXO 18:5"/></para>
<para style="p"><verse number="6" style="v" sid="EXO 18:6"/>तिनले मोशालाई भने, “तिम्री पत्‍नी र तिम्रा दुई छोरा लिएर म तिम्रो ससुरा यित्रो आउँदै छु ।”<verse eid="EXO 18:6"/></para>
<para style="p"><verse number="7" style="v" sid="EXO 18:7"/>मोशा आफ्ना ससुरालाई भेट्न गए अनि ढोगेर तिनलाई चुम्बन गरे । तिनीहरूले एक-अर्काका हालखबर सोधपुछ गरे अनि पालभित्र प्रवेश गरे ।<verse eid="EXO 18:7"/></para>
<para style="p"><verse number="8" style="v" sid="EXO 18:8"/>परमप्रभुले इस्राएलको खातिर फारो र मिश्रीहरूलाई गर्नुभएको सबै कुरा अनि बाटोमा तिनीहरूले झेलेका सबै कठिनाइको बाबजुत पनि परमप्रभुले कसरी तिनीहरूलाई छुटकारा दिनुभयो भन्‍ने विषयमा आफ्ना ससुरा यित्रोलाई बताए ।<verse eid="EXO 18:8"/></para>
<para style="p"><verse number="9" style="v" sid="EXO 18:9"/>परमप्रभुले इस्राएलको निम्ति गर्नुभएका सबै असल कुरा सुनेर यित्रो रमाए किनकि उहाँले तिनीहरूलाई मिश्रीहरूको हातबाट छुटकारा दिनुभएको थियो ।<verse eid="EXO 18:9"/></para>
<para style="p"><verse number="10" style="v" sid="EXO 18:10"/>यित्रोले भने, “परमप्रभुको स्तुति होस् किनकि उहाँले तिमीहरूलाई फारो र मिश्रीहरूको हातबाट छुटकारा दिनुभएको छ, र मिश्रीहरूको हातबाट उद्धार गर्नुभएको छ ।<verse eid="EXO 18:10"/></para>
<para style="p"><verse number="11" style="v" sid="EXO 18:11"/>अब मलाई थाहा भयो कि परमप्रभु अरू सबै देवभन्दा महान् हुनुहुँदोरहेछ किनकि मिश्रीहरूले इस्राएलीहरूलाई अभिमानपूर्वक व्यवहार गर्दा परमेश्‍वरले आफ्नो जातिलाई छुटकारा दिनुभयो ।”<verse eid="EXO 18:11"/></para>
<para style="p"><verse number="12" style="v" sid="EXO 18:12"/>मोशाका ससुरा यित्रोले परमेश्‍वरको लागि होमबलि र बलिदानहरू ल्याए । हारून र इस्राएलका सबै धर्म-गुरु मोशाका ससुरासितै भोजन खान परमेश्‍वरको अगि उपस्थित भए ।<verse eid="EXO 18:12"/></para>
<para style="p"><verse number="13" style="v" sid="EXO 18:13"/>अर्को दिन मोशा मानिसहरूको इन्साफ गर्न बसे । मानिसहरू बिहानदेखि बेलुकासम्म तिनको वरिपरि खडा भए ।<verse eid="EXO 18:13"/></para>
<para style="p"><verse number="14" style="v" sid="EXO 18:14"/>मोशाले आफ्ना मानिसहरूका निम्ति गरेका सबै कुरा तिनका ससुराले देखेपछि तिनले भने, “तिमीले मानिसहरूसित गरिरहेको यो के हो? किन तिमी एक्लै बस्छौ? किन मानिसहरू बिहानदेखि बेलुकासम्म तिम्रो वरिपरि झुम्मिन्छन्?”<verse eid="EXO 18:14"/></para>
<para style="p"><verse number="15" style="v" sid="EXO 18:15"/>मोशाले आफ्ना ससुरालाई भने, “परमेश्‍वरको निर्देशन खोज्न मानिसहरू मकहाँ आउँछन् ।<verse eid="EXO 18:15"/></para>
<para style="p"><verse number="16" style="v" sid="EXO 18:16"/>तिनीहरूका बिचमा विवाद हुँदा तिनीहरू मकहाँ आउँछन् । म एक-अर्काको बिचमा न्याय गरिदिन्छु अनि तिनीहरूलाई परमेश्‍वरका नियम र विधिहरू सिकाइदिन्छु ।”<verse eid="EXO 18:16"/></para>
<para style="p"><verse number="17" style="v" sid="EXO 18:17"/>मोशाका ससुराले तिनलाई भने, “तिमीले गरिरहेको काम त्यति राम्रो होइन ।<verse eid="EXO 18:17"/></para>
<para style="p"><verse number="18" style="v" sid="EXO 18:18"/>निश्‍चय नै तिमी र तिमीसित भएका तिम्रा मानिसहरू थाक्‍नेछन् । यो तिमीले बोक्‍नै नसक्‍ने बोझ हो । तिमी आफैले मात्र यो गर्न सक्दैनौ ।<verse eid="EXO 18:18"/></para>
<para style="p"><verse number="19" style="v" sid="EXO 18:19"/>मेरो कुरा सुन । म तिमीलाई सल्लाह दिनेछु, र परमेश्‍वर तिमीसित हुनुभएको होस् किनकि तिमी परमेश्‍वरको निम्ति मानिसहरूका प्रतिनिधि हौ र तिमीले नै तिनीहरूका झगडाहरूलाई उहाँकहाँ लैजान्छौ ।<verse eid="EXO 18:19"/></para>
<para style="p"><verse number="20" style="v" sid="EXO 18:20"/>तिमीले तिनीहरूलाई उहाँका विधि-विधानहरू सिकाउनू । कसरी हिँड्ने र के गर्ने भनी तिमीले तिनीहरूलाई देखाउनू ।<verse eid="EXO 18:20"/></para>
<para style="p"><verse number="21" style="v" sid="EXO 18:21"/>त्यस बाहेक, मानिसहरूका बिचबाट तिमीले योग्य मानिसहरूलाई छान जो परमेश्‍वरलाई आदर गर्ने, अन्यायलाई घृणा गर्ने सत्य मानिसहरू होऊन् । तिमीले तिनीहरूलाई हजार, सय, पचास र दसको समूहको रेखदेख गर्ने मानिसहरूको रूपमा जिम्मा दिनू ।<verse eid="EXO 18:21"/></para>
<para style="p"><verse number="22" style="v" sid="EXO 18:22"/>तिनीहरूले हर समय मानिसहरूका मुद्दाहरूका न्याय गर्नेछन्, तर कठिन मुद्दाहरूचाहिँ तिनीहरूले तिमीकहाँ ल्याउनेछन् । स-साना मुद्दाहरू तिनीहरू आफैले न्याय गर्न सक्छन् । यसरी तिमीलाई सजिलो हुनेछ र तिनीहरूले तिम्रो बोझ बोक्‍नेछन् ।<verse eid="EXO 18:22"/></para>
<para style="p"><verse number="23" style="v" sid="EXO 18:23"/>तिमीले यसो गर्‍यौ र परमेश्‍वरले तिमीलाई यसै गर्न आज्ञा दिनुभयो भने तिमीले सहन सक्‍नेछौ र पुरै समुदाय सन्तुष्‍ट भएर आ-आफ्ना घर जान सक्‍नेछन् ।”<verse eid="EXO 18:23"/></para>
<para style="p"><verse number="24" style="v" sid="EXO 18:24"/>त्यसैले मोशाले आफ्ना ससुराका कुरा माने र तिनले भनेअनुसार गरे ।<verse eid="EXO 18:24"/></para>
<para style="p"><verse number="25" style="v" sid="EXO 18:25"/>मोशाले सबै इस्राएलबाट योग्य मानिसहरू छाने र तिनीहरूलाई हजार, सय, पचास र दसको समूहमा नाइकेहरू बनाए ।<verse eid="EXO 18:25"/></para>
<para style="p"><verse number="26" style="v" sid="EXO 18:26"/>सामान्य परिस्थितिहरूलाई तिनीहरूले न्याय गर्थे । कठिन मुद्दाहरूचाहिँ तिनीहरूले मोशाकहाँ ल्याउँथे, तर स-साना मुद्दाहरूलाई भने तिनीहरू आफैले न्याय गर्थे ।<verse eid="EXO 18:26"/></para>
<para style="p"><verse number="27" style="v" sid="EXO 18:27"/>तब मोशाले आफ्ना ससुरालाई बिदाइ गरे र यित्रो आफ्नै देशमा फर्के ।<verse eid="EXO 18:27"/></para>
<chapter eid="EXO 18"/>
<chapter number="19" style="c" sid="EXO 19"/>
<para style="p"><verse number="1" style="v" sid="EXO 19:1"/>इस्राएलका मानिसहरू मिश्र देशबाट निस्केको तिन महिना बितेपछि ठिक त्यही दिनमा तिनीहरू सीनैको उजाड-स्थानमा आइपुगे ।<verse eid="EXO 19:1"/></para>
<para style="p"><verse number="2" style="v" sid="EXO 19:2"/>तिनीहरू रपीदीमबाट सीनैको उजाड-स्थानमा आइपुगेपछि तिनीहरूले पर्वतको सामुन्‍ने उजाड-स्थानमा छाउनी हाले ।<verse eid="EXO 19:2"/></para>
<para style="p"><verse number="3" style="v" sid="EXO 19:3"/>मोशा परमेश्‍वरकहाँ माथि उक्लेर गए । परमप्रभुले पर्वतबाट तिनलाई भन्‍नुभयो, “तैँले याकूबको घराना अर्थात् इस्राएलका मानिसहरूलाई यसो भन्‍नूः<verse eid="EXO 19:3"/></para>
<para style="p"><verse number="4" style="v" sid="EXO 19:4"/>मैले मिश्रीहरूलाई के गरेँ, र मैले कसरी तिमीहरूलाई गरुडको पखेटामा बोकेर मकहाँ ल्याएँ भनी तिमीहरूले देखेका छौ ।<verse eid="EXO 19:4"/></para>
<para style="p"><verse number="5" style="v" sid="EXO 19:5"/>अब तिमीहरूले आज्ञाकारितापूर्वक मेरो कुरा सुन्यौ र मेरो करार पालन गर्‍यौ भने सबै जातिमध्ये तिमीहरूचाहिँ मेरो विशेष सम्पत्ति हुनेछौ किनकि सबै पृथ्वी मेरै हुन् ।<verse eid="EXO 19:5"/></para>
<para style="p"><verse number="6" style="v" sid="EXO 19:6"/>तिमीहरू मेरा लागि पुजारीहरूका राज्य र पवित्र जाति हुनेछौ । तैँले यी वचनहरू इस्राएलका मानिसहरूलाई बताउनू ।”<verse eid="EXO 19:6"/></para>
<para style="p"><verse number="7" style="v" sid="EXO 19:7"/>मोशा ओर्लेर आई मानिसहरूका धर्म-गुरुहरूलाई बोलाउन पठाए । परमप्रभुले तिनलाई भन्‍नुभएका सबै वचन तिनले तिनीहरूका सामु राखे ।<verse eid="EXO 19:7"/></para>
<para style="p"><verse number="8" style="v" sid="EXO 19:8"/>सबै मानिसले सँगसँगै जवाफ दिए, “परमप्रभुले भन्‍नुभएका सबै कुरा हामी गर्नेछौँ ।” तब मानिसहरूका वचन परमप्रभुलाई भन्‍न मोशा आए ।<verse eid="EXO 19:8"/></para>
<para style="p"><verse number="9" style="v" sid="EXO 19:9"/>परमप्रभुले मोशालाई भन्‍नुभयो, “म तँसित बोल्दा तँलाई मानिसहरूले सदाको लागि विश्‍वास गरून् भन्‍ने हेतुले म बाक्लो बादलमा तँकहाँ आउनेछु” । तब मोशाले मानिसहरूका वचन परमप्रभुलाई बताए ।<verse eid="EXO 19:9"/></para>
<para style="p"><verse number="10" style="v" sid="EXO 19:10"/>परमप्रभुले मोशालाई भन्‍नुभयो, “मानिसहरूकहाँ जा । आज र भोलि तैँले तिनीहरूलाई मेरो लागि अलग गर् र तिनीहरूका आ-आफ्ना लुगाहरू धुन लगा ।<verse eid="EXO 19:10"/></para>
<para style="p"><verse number="11" style="v" sid="EXO 19:11"/>तेस्रो दिनमा तयार भएर बस् किनकि तेस्रो दिनमा परमप्रभु सीनै पर्वतमा ओर्लिआउनुहुनेछ ।<verse eid="EXO 19:11"/></para>
<para style="p"><verse number="12" style="v" sid="EXO 19:12"/>तैँले मानिसहरूका लागि पर्वतको वरिपरि सिमाना लगाउनू । तिनीहरूलाई भन्‍नू, 'तिमीहरू पर्वतमा उक्लेर नजाओ वा यसको सिमानालाई नछोओ । जसले पर्वतलाई छुन्छ त्यो निश्‍चय नै मारिनेछ ।'<verse eid="EXO 19:12"/></para>
<para style="p"><verse number="13" style="v" sid="EXO 19:13"/>यस्तो व्यक्तिलाई कसैको हातले छुनुहुँदैन । बरु, उसलाई निश्‍चय नै ढुङ्गाले वा काँडले हानेर मारिनुपर्छ । चाहे त्यो मानिस होस् वा पशु त्यसलाई मारिनैपर्छ । जब तुरही लामो समयसम्म बज्छ तिनीहरू पर्वतको फेदीमा आउनुपर्छ ।”<verse eid="EXO 19:13"/></para>
<para style="p"><verse number="14" style="v" sid="EXO 19:14"/>तब मोशा पर्वतबाट झरेर मानिसहरूकहाँ गए । तिनले मानिसहरूलाई परमप्रभुको निम्ति अलग गरे र तिनीहरूले आ-आफ्ना लुगाहरू धोए ।<verse eid="EXO 19:14"/></para>
<para style="p"><verse number="15" style="v" sid="EXO 19:15"/>तिनले मानिसहरूलाई भने, “तेस्रो दिनमा तयार होओ । सहवास नगर ।”<verse eid="EXO 19:15"/></para>
<para style="p"><verse number="16" style="v" sid="EXO 19:16"/>तेस्रो दिनमा जब बिहान भयो गर्जन सुनियो र बिजुली चम्क्यो अनि पर्वतमा एउटा बाक्लो बादल देखा पर्‍यो र तुरहीको ठुलो आवाज आयो । छाउनीमा भएका सबै मानिस थरथर काँपे ।<verse eid="EXO 19:16"/></para>
<para style="p"><verse number="17" style="v" sid="EXO 19:17"/>परमेश्‍वरलाई भेट्न मोशाले मानिसहरूलाई छाउनी बाहिर ल्याए, र तिनीहरू पर्वतको फेदीमा खडा भए ।<verse eid="EXO 19:17"/></para>
<para style="p"><verse number="18" style="v" sid="EXO 19:18"/>सीनै पर्वत पुरै धुवाँले भरिएको थियो किनकि परमप्रभु आगो र धुवाँमा यसमा ओर्लनुभएको थियो । भट्टीको धुवाँजस्तै गरी धुवाँ माथि गयो, र पुरै पर्वत बेस्सरी हल्लियो ।<verse eid="EXO 19:18"/></para>
<para style="p"><verse number="19" style="v" sid="EXO 19:19"/>जब तुरहीको आवाज झनझन चर्को हुँदै गयो मोशा बोल्न लागे र परमप्रभुले तिनलाई सुन्‍ने गरी जवाफ दिनुभयो ।<verse eid="EXO 19:19"/></para>
<para style="p"><verse number="20" style="v" sid="EXO 19:20"/>परमप्रभु सीनै पर्वतको टुप्पोमा ओर्लनुभयो, र उहाँले मोशालाई टुप्पोमा बोलाउनुभयो । त्यसैले मोशा माथि उक्ले ।<verse eid="EXO 19:20"/></para>
<para style="p"><verse number="21" style="v" sid="EXO 19:21"/>परमप्रभुले मोशालाई भन्‍नुभयो, “तल ओर्लेर गएर मानिसहरूलाई होसियार गरा नत्रता तिनीहरूले सिमाना नाघेमा धेरै जना नष्‍ट हुनेछन् ।<verse eid="EXO 19:21"/></para>
<para style="p"><verse number="22" style="v" sid="EXO 19:22"/>मेरो नजिक आउने पुजारीहरूले पनि आ-आफूलाई शुद्ध तुल्याऊन्, मेरो आगमनको लागि तिनीहरू तयार रहून् ताकि मैले तिनीहरूलाई प्रहार गर्न नपरोस् ।”<verse eid="EXO 19:22"/></para>
<para style="p"><verse number="23" style="v" sid="EXO 19:23"/>मोशाले परमप्रभुलाई भने, “मानिसहरू सीनै पर्वतमा आउन सक्दैनन् किनकि तपाईंले हामीलाई यसरी आज्ञा दिनुभएको छः पर्वतको वरिपरि सिमाना लगाउनू र त्यो परमप्रभुको लागि अलग गर्नू' ।”<verse eid="EXO 19:23"/></para>
<para style="p"><verse number="24" style="v" sid="EXO 19:24"/>परमप्रभुले तिनलाई भन्‍नुभयो, “जा, तँ आफै पर्वतबाट तल ओर्लेर जा, तँसँगै हारूलाई मकहाँ लिएर आइज । तर मकहाँ आउन पुजारीहरू र मानिसहरूले सिमाना ननाघून् नत्रता मैले तिनीहरूलाई प्रहार गर्नेछु ।”<verse eid="EXO 19:24"/></para>
<para style="p"><verse number="25" style="v" sid="EXO 19:25"/>त्यसैले मोशा मानिसहरूकहाँ तल ओर्लेर गई तिनीहरूलाई यी कुरा बताइदिए ।<verse eid="EXO 19:25"/></para>
<chapter eid="EXO 19"/>
<chapter number="20" style="c" sid="EXO 20"/>
<para style="p"><verse number="1" style="v" sid="EXO 20:1"/>परमेश्‍वरले यी सबै वचन बोल्नुभयोः<verse eid="EXO 20:1"/></para>
<para style="p"><verse number="2" style="v" sid="EXO 20:2"/>“म परमप्रभु तिमीहरूका परमेश्‍वर हुँ जसले तिमीहरूलाई मिश्र देश अर्थात् दासत्वको घरबाट निकालेर ल्याएँ ।<verse eid="EXO 20:2"/></para>
<para style="p"><verse number="3" style="v" sid="EXO 20:3"/>मेरो अगि अरू कुनै देवी-देवता नमान्‍नू ।<verse eid="EXO 20:3"/></para>
<para style="p"><verse number="4" style="v" sid="EXO 20:4"/>आफ्नो निम्ति खोपेर माथि स्वर्गमा वा तल पृथ्वीमा वा पानीमुनि भएको कुनै पनि थोकको प्रतिमूर्ति नबनाउनू ।<verse eid="EXO 20:4"/></para>
<para style="p"><verse number="5" style="v" sid="EXO 20:5"/>तिनीहरूको अगि ननिहरनू वा तिनीहरूको पूजा नगर्नू किनकि म परमप्रभु तिमीहरूका परमेश्‍वर डाही परमेश्‍वर हुँ । म मलाई घृणा गर्ने पिता-पुर्खाहरूको दुष्‍टताको दण्ड तिनीहरूका सन्तानहरूको तेस्रो र चौथो पुस्तासम्म दिनेछु ।<verse eid="EXO 20:5"/></para>
<para style="p"><verse number="6" style="v" sid="EXO 20:6"/>तर मलाई प्रेम गर्ने र मेरा आज्ञाहरू पालन गर्ने हजारौँ पुस्तासम्म म मेरो करारको विश्‍वसनीयता देखाउनेछु ।<verse eid="EXO 20:6"/></para>
<para style="p"><verse number="7" style="v" sid="EXO 20:7"/>परमप्रभु तिमीहरूका परमेश्‍वरको नाउँ व्यर्थमा नलिनू किनकि मेरो नाउँ व्यर्थमा लिने जोसुकैलाई पनि म निरपराध छोड्नेछैनँ ।<verse eid="EXO 20:7"/></para>
<para style="p"><verse number="8" style="v" sid="EXO 20:8"/>मेरो लागि शबाथ अलग गर्नुपर्छ भनी याद राख्‍नू ।<verse eid="EXO 20:8"/></para>
<para style="p"><verse number="9" style="v" sid="EXO 20:9"/>तिमीहरूले छ दिनसम्म परिश्रम गर्नुपर्छ र काम गर्नुपर्छ ।<verse eid="EXO 20:9"/></para>
<para style="p"><verse number="10" style="v" sid="EXO 20:10"/>तर सातौँचाहिँ दिन परमप्रभु तिमीहरूका परमेश्‍वरको शबाथ हो । यस दिनमा तिमीहरूले, तिमीहरूका छोराछोरी वा तिमीहरूका कमारा-कमारी वा तिमीहरूका गाईवस्तु वा तिमीहरूको द्वारभित्र भएका परदेशीले कुनै काम नगरोस् ।<verse eid="EXO 20:10"/></para>
<para style="p"><verse number="11" style="v" sid="EXO 20:11"/>किनकि छ दिनमा परमप्रभुले स्वर्ग र पृथ्वी, समुद्र र तिनमा भएका सबै थोक बनाउनुभयो अनि सातौँ दिनमा चाहिँ उहाँले विश्राम लिनुभयो । त्यसकारण परमप्रभुले शबाथ-दिनलाई आशिष् दिनुभयो र यसलाई पवित्र तुल्याउनुभयो ।<verse eid="EXO 20:11"/></para>
<para style="p"><verse number="12" style="v" sid="EXO 20:12"/>आफ्ना बुबा र आमालाई आदर गर्नू ताकि परमप्रभु तिमीहरूका परमेश्‍वरले तिमीहरूलाई दिन लाग्‍नुभएको देशमा तिमीहरूको आयु लामो होस् ।<verse eid="EXO 20:12"/></para>
<para style="p"><verse number="13" style="v" sid="EXO 20:13"/>कसैको हत्या नगर्नू ।<verse eid="EXO 20:13"/></para>
<para style="p"><verse number="14" style="v" sid="EXO 20:14"/>कसैसित व्यभिचार नगर्नू ।<verse eid="EXO 20:14"/></para>
<para style="p"><verse number="15" style="v" sid="EXO 20:15"/>कसैबाट केही नचोर्नू ।<verse eid="EXO 20:15"/></para>
<para style="p"><verse number="16" style="v" sid="EXO 20:16"/>आफ्नो छिमेकीको विरुद्धमा झुटो गवाही नदिनू ।<verse eid="EXO 20:16"/></para>
<para style="p"><verse number="17" style="v" sid="EXO 20:17"/>आफ्नो छिमेकीको घरको लालच नगर्नू; आफ्नो छिमेकीकी पत्‍नीको लालच नगर्नू; आफ्नो छिमेकीको कमारा, कमारी, गोरु, गधा वा कुनै पनि थोकको लालच नगर्नू ।”<verse eid="EXO 20:17"/></para>
<para style="p"><verse number="18" style="v" sid="EXO 20:18"/>सबै मानिसले गर्जनको आवाज सुने र बिजुली चम्केको देखे अनि तुरहीको आवाज सुने र पर्वतबाट धुवा उठिरहेको देखे । मानिसहरूले यो देख्दा तिनीहरू थरथर काँपे र टाढै बसे ।<verse eid="EXO 20:18"/></para>
<para style="p"><verse number="19" style="v" sid="EXO 20:19"/>तिनीहरूले मोशालाई भने, “हामीसित कुरा गर्नुहोस् र हामी तपाईंको कुरा सुन्‍नेछौँ । तर परमेश्‍वर हामीसित नबोल्नुभएको होस् नत्रता हामी मर्नेछौँ ।”<verse eid="EXO 20:19"/></para>
<para style="p"><verse number="20" style="v" sid="EXO 20:20"/>मोशाले मानिसहरूलाई भने, “नडराओ किनकि तिमीहरूमा उहाँको डर होस् र तिमीहरूले पाप नगरून् भनी तिमीहरूलाई जाँच गर्न परमेश्‍वर ओर्लनुभएको छ ।”<verse eid="EXO 20:20"/></para>
<para style="p"><verse number="21" style="v" sid="EXO 20:21"/>त्यसैले मानिसहरू टाढै खडा रहे, अनि मोशा परमेश्‍वर हुनुभएको बाक्लो बादलको नजिक गए ।<verse eid="EXO 20:21"/></para>
<para style="p"><verse number="22" style="v" sid="EXO 20:22"/>परमप्रभुले मोशालाई भन्‍नुभयो, “तैँले इस्राएलीहरूलाई यसो भन्‍नूः मैले स्वर्गबाट तिमीहरूसित कुराकानी गरेको तिमीहरू आफैले देखेका छौ ।<verse eid="EXO 20:22"/></para>
<para style="p"><verse number="23" style="v" sid="EXO 20:23"/>तिमीहरूले मबाहेक सुन वा चाँदीको कुनै पनि देवी-देवता नबनाउनू ।<verse eid="EXO 20:23"/></para>
<para style="p"><verse number="24" style="v" sid="EXO 20:24"/>मेरो निम्ति माटोको वेदी बनाउनू, र त्यहाँ तिमीहरूले होमबलि, मेलबलि, भेडा र गोरुहरू बलिदान गर्नू । मेरो नाउँको आदर गरिने हरेक ठाउँमा म तिमीहरूकहाँ आएर तिमीहरूलाई आशिष् दिनेछु ।<verse eid="EXO 20:24"/></para>
<para style="p"><verse number="25" style="v" sid="EXO 20:25"/>तिमीहरूले मेरो निम्ति ढुङ्गाको वेदी बनायौ भने तिमीहरूले कुँदेको ढुङ्गाबाट नबनाउनू किनकि तिमीहरूले त्यसमा सामग्रीहरूको प्रयोग गर्दा तिमीहरूले यसलाई अशुद्ध तुल्याउनेछौ ।<verse eid="EXO 20:25"/></para>
<para style="p"><verse number="26" style="v" sid="EXO 20:26"/>तिमीहरूको नग्‍नता नदेखियोस् भनेर खुट्‌किलाहरू बनाएर मेरो वेदीमा नउक्लनू ।<verse eid="EXO 20:26"/></para>
<chapter eid="EXO 20"/>
<chapter number="21" style="c" sid="EXO 21"/>
<para style="p"><verse number="1" style="v" sid="EXO 21:1"/>“अब तैँले तिनीहरूका सामु राख्‍ने आदेशहरू यी नै हुन्:<verse eid="EXO 21:1"/></para>
<para style="p"><verse number="2" style="v" sid="EXO 21:2"/>तिमीहरूले हिब्रू कमारा किन्यौ भने त्यसले छ वर्षसम्म सेवा गर्नुपर्छ, र सातौँ वर्षमा केही नतिरी त्यो मुक्त हुनेछ ।<verse eid="EXO 21:2"/></para>
<para style="p"><verse number="3" style="v" sid="EXO 21:3"/>त्यो एक्लै आएको हो भने त्यो एक्लै जाओस् । त्यो विवाहित हो भने त्यो आफ्नी पत्‍नीसँगै जाओस् ।<verse eid="EXO 21:3"/></para>
<para style="p"><verse number="4" style="v" sid="EXO 21:4"/>त्यसका मालिकले त्यसलाई पत्‍नी दिएका भए र त्यसले पतिको निम्ति छोराछोरीहरू जन्माएकी भए पत्‍नी र त्यसका छोराछोरीहरू मालिकको हुनेछन्, तर पतिचाहिँ मुक्त हुनेछ ।<verse eid="EXO 21:4"/></para>
<para style="p"><verse number="5" style="v" sid="EXO 21:5"/>तर कमाराले सफासँग “म मेरा मालिक, मेरी पत्‍नी र मेरा छोराछोरीलाई प्रेम गर्छु; म मुक्त भएर जान्‍नँ”<verse eid="EXO 21:5"/></para>
<para style="p"><verse number="6" style="v" sid="EXO 21:6"/>भन्यो भने त्यसका मालिकले त्यसलाई परमेश्‍वरको सामु ल्याउनुपर्छ । मालिकले त्यसलाई ढोका वा ढोकाको सङ्घारमा ल्याई त्यसको कान सुतारोले छेडिदिनुपर्छ । तब त्यस कमाराले जीवनभर मालिकको सेवा गर्नेछ ।<verse eid="EXO 21:6"/></para>
<para style="p"><verse number="7" style="v" sid="EXO 21:7"/>कुनै मानिसले आफ्नी छोरीलाई कमारीको रूपमा बेच्यो भने कमाराहरूजस्तै त्यो मुक्त भएर जानुहुँदैन ।<verse eid="EXO 21:7"/></para>
<para style="p"><verse number="8" style="v" sid="EXO 21:8"/>त्यसले आफ्ना मालिकलाई खुसी पारिन भने त्यसलाई मोल तिरेर छुटाइयोस् । त्यसलाई परदेशीकहाँ बेच्ने अधिकार मालिकलाई हुँदैन । मालिकले त्यसलाई छलपूर्वक व्यवहार गरेकोले त्योसित त्यस्तो अधिकार हुँदैन ।<verse eid="EXO 21:8"/></para>
<para style="p"><verse number="9" style="v" sid="EXO 21:9"/>मालिकले त्यसलाई आफ्नो छोरोकी पत्‍नी हुन दियो भने त्यसलाई आफ्नी छोरीलाई जस्तै व्यवहार गरोस् ।<verse eid="EXO 21:9"/></para>
<para style="p"><verse number="10" style="v" sid="EXO 21:10"/>त्यसले आफ्नो लागि अर्की पत्‍नी ल्यायो भने त्यसले खानेकुरा, लुगाफाटा वा त्यसका वैवाहिक अधिकारहरू पुरा गर्नबाट नचुकोस् ।<verse eid="EXO 21:10"/></para>
<para style="p"><verse number="11" style="v" sid="EXO 21:11"/>तर त्यसले पत्‍नीलाई यी तिनवटा कुरा उपलब्ध गराएन भने दाम नतिरीकनै त्यो मुक्त भएर जान सक्छे ।<verse eid="EXO 21:11"/></para>
<para style="p"><verse number="12" style="v" sid="EXO 21:12"/>कसैले कुनै मानिसलाई मर्ने गरी हिर्कायो भने त्यसलाई निश्‍चय नै मारिनैपर्छ ।<verse eid="EXO 21:12"/></para>
<para style="p"><verse number="13" style="v" sid="EXO 21:13"/>त्यसले जानाजानी यसो नगरी भवितव्य पर्न गएको रहेछ भने म त्यो भागेर जान सक्‍ने ठाउँ तोकिदिनेछु ।<verse eid="EXO 21:13"/></para>
<para style="p"><verse number="14" style="v" sid="EXO 21:14"/>कुनै मानिसले जानाजानी आफ्नो छिमेकीलाई आक्रमण गरी धूर्त योजनामुताबिक मार्‍यो भने त्यो परमेश्‍वरको वेदीमा भए तापनि त्यसलाई मार्नलाई लगियोस् ।<verse eid="EXO 21:14"/></para>
<para style="p"><verse number="15" style="v" sid="EXO 21:15"/>आफ्नो बुबा वा आमालाई हिर्काउने जोसुकै पनि निश्‍चय नै मारिनैपर्छ ।<verse eid="EXO 21:15"/></para>
<para style="p"><verse number="16" style="v" sid="EXO 21:16"/>जसले कुनै व्यक्तिलाई अपहरण गरी त्यसले उसलाई बेच्यो वा पक्रिँदा त्यसकै हातमा फेला पर्‍यो भने अपहरणकारीलाई मारिनैपर्छ ।<verse eid="EXO 21:16"/></para>
<para style="p"><verse number="17" style="v" sid="EXO 21:17"/>आफ्नो बुबा वा आमालाई सराप्‍ने जोसुकै पनि निश्‍चय नै मारिनैपर्छ ।<verse eid="EXO 21:17"/></para>
<para style="p"><verse number="18" style="v" sid="EXO 21:18"/>मानिसहरू एक-अर्कासित झगडा गर्दा एउटाले अर्कोलाई ढुङ्गाले वा मुक्‍काले हिर्कायो र त्यो व्यक्ति नमरी ओछ्यान पर्‍यो<verse eid="EXO 21:18"/></para>
<para style="p"><verse number="19" style="v" sid="EXO 21:19"/>र त्यो फेरि उठेर आफ्नो लट्ठीको सहायताले यताउता हिँड्न सक्यो भने हिर्काउनेले त्यसको समयको हर्जाना तिर्नुपर्छ । त्यसले ऊ पूर्ण निको नभएसम्म सबै खर्च पनि दिनुपर्छ । तर त्यो मानिस हत्याको दोषी भने हुँदैन ।<verse eid="EXO 21:19"/></para>
<para style="p"><verse number="20" style="v" sid="EXO 21:20"/>कुनै मानिसले आफ्नो कमारा वा कमारीलाई लट्ठीले हिर्काउँदा मुक्‍का लागेर मर्‍यो भने त्यस मानिसलाई निश्‍चय नै दण्ड दिइनुपर्छ ।<verse eid="EXO 21:20"/></para>
<para style="p"><verse number="21" style="v" sid="EXO 21:21"/>तर त्यो एक-दुई दिनसम्म बाँच्यो भने मालिकलाई दण्ड दिइनुहुँदैन किनकि उसले नोकरको क्षति भोग्‍नेछ ।<verse eid="EXO 21:21"/></para>
<para style="p"><verse number="22" style="v" sid="EXO 21:22"/>मानिसहरू सँगसँगै झगडा गर्दा गर्भवती महिलालाई हानि पुगी त्यसको बच्‍चा तुहियो तर त्यो आफैलाई कुनै चोट लागेन भने त्यस स्‍त्रीको पतिले मागेबमोजिम दोषी मानिसलाई हर्जाना तिराइनुपर्छ, र न्यायकर्ताहरूले तोकेबमोजिम त्यसले तिर्नुपर्छ ।<verse eid="EXO 21:22"/></para>
<para style="p"><verse number="23" style="v" sid="EXO 21:23"/>तर गम्भीर चोट लागेको रहेछ भने त्यस मानिसलाई प्राणको सट्टा प्राण<verse eid="EXO 21:23"/></para>
<para style="p"><verse number="24" style="v" sid="EXO 21:24"/>आँखाको सट्टा आँखा, दाँतको सट्टा दाँत, हातको सट्टा हात, खुट्टाको सट्टा खुट्टा<verse eid="EXO 21:24"/></para>
<para style="p"><verse number="25" style="v" sid="EXO 21:25"/>डामको सट्टा डाम, चोटको सट्टा चोट र कुटाइको सट्टा कुटाइ मिलोस् ।<verse eid="EXO 21:25"/></para>
<para style="p"><verse number="26" style="v" sid="EXO 21:26"/>कुनै मानिसले आफ्नो कमारा वा कमारीको आँखामा हिर्काएर त्यसलाई नष्‍ट गरिदियो भने उसले आँखाको साटो त्यसलाई स्वतन्त्र भएर जान दिओस् ।<verse eid="EXO 21:26"/></para>
<para style="p"><verse number="27" style="v" sid="EXO 21:27"/>उसले आफ्नो कमारा वा कमारीको दाँत निकालिदियो भने उसले दाँतको साटो त्यसलाई स्वतन्त्र भएर जान दिओस् ।<verse eid="EXO 21:27"/></para>
<para style="p"><verse number="28" style="v" sid="EXO 21:28"/>कुनै गोरुले पुरुष वा स्‍त्रीलाई सिङले हानेर मार्‍यो भने त्यसलाई ढुङ्गाले हानेर मारिनुपर्छ, र त्यसको मासु खाइनुहुँदैन ।<verse eid="EXO 21:28"/></para>
<para style="p"><verse number="29" style="v" sid="EXO 21:29"/>तर गोरुको मालिकचाहिँ निर्दोष होस् । तर गोरुको विगतमा हान्‍ने बानी थियो र त्यसको मालिकलाई यसबारे चेताउनी दिँदा पनि उसले बाँधेर राखेको रहेनछ र गोरुले पुरुष वा महिलालाई मार्‍यो भने त्यसलाई ढुङ्गाले हानेर मारिनैपर्छ र त्यसको मालिकलाई पनि मारिनैपर्छ ।<verse eid="EXO 21:29"/></para>
<para style="p"><verse number="30" style="v" sid="EXO 21:30"/>त्यसको जीवनको लागि कुनै मूल्य माग गरिएको छ भने मागेजति मालिकले दिनुपर्छ ।<verse eid="EXO 21:30"/></para>
<para style="p"><verse number="31" style="v" sid="EXO 21:31"/>गोरुले कुनै मानिसको छोरो वा छोरीलाई हानेको छ भने त्यसको मालिकले नियमअनुसार तिर्नुपर्ने हुन्छ ।<verse eid="EXO 21:31"/></para>
<para style="p"><verse number="32" style="v" sid="EXO 21:32"/>गोरुले कमारा वा कमारीलाई हान्यो भने त्यसको मालिकले चाँदीको तिस सिक्‍का देओस् र गोरुलाई चाहिँ ढुङ्गाले हानेर मारियोस् ।<verse eid="EXO 21:32"/></para>
<para style="p"><verse number="33" style="v" sid="EXO 21:33"/>कुनै मानिसले खाडललाई उदाङ्गै राख्यो वा त्यसले खाडल खनेर त्यसलाई ढाकेन र त्यसभित्र गोरु वा गधा खस्यो भने<verse eid="EXO 21:33"/></para>
<para style="p"><verse number="34" style="v" sid="EXO 21:34"/>खाडल खन्‍नेले हर्जाना तिर्नुपर्छ । त्यसले मृत पशुको मालिकलाई रुपियाँ तिर्नपर्छ र त्यो मरेको पशु त्यसको हुनेछ ।<verse eid="EXO 21:34"/></para>
<para style="p"><verse number="35" style="v" sid="EXO 21:35"/>एउटा मान्छेको गोरुले अर्को मान्छेको गोरुलाई चोट पुर्‍याएर त्यो मर्‍यो भने त्यसले जिउँदो गोरुलाई बेची तिनीहरूले त्यसको मूल्य बाँडफाँड गर्नुपर्छ र तिनीहरूले मरेको गोरुलाई पनि बाँडफाँड गर्नुपर्छ ।<verse eid="EXO 21:35"/></para>
<para style="p"><verse number="36" style="v" sid="EXO 21:36"/>तर त्यस गोरुको विगतमा पनि हान्‍ने बानी रहेछ र त्यसको मालिकले त्यसलाई बाँधेर राखेको रहेनछ भनी थाहा हुन आयो उसले गोरुको सट्टा गोरु तिर्नुपर्छ अनि मरेको पशु त्यसको मालिकको हुनेछ ।<verse eid="EXO 21:36"/></para>
<chapter eid="EXO 21"/>
<chapter number="22" style="c" sid="EXO 22"/>
<para style="p"><verse number="1" style="v" sid="EXO 22:1"/>कुनै मानिसले गोरु वा भेडा चोरेर त्यसलाई मार्‍यो वा बेच्यो भने त्यसले एउटा गोरुको सट्टा पाँचवटा गोरु र एउटा भेडाको सट्टा चारवटा भेडा देओस् ।<verse eid="EXO 22:1"/></para>
<para style="p"><verse number="2" style="v" sid="EXO 22:2"/>घर फोर्दै गर्दा चोरलाई भेट्टाइयो र त्यसलाई प्रहार गर्दा त्‍यो मर्‍यो भने त्यसलाई हिर्काउने हत्याको दोषी हुनेछैन ।<verse eid="EXO 22:2"/></para>
<para style="p"><verse number="3" style="v" sid="EXO 22:3"/>तर त्यसले घर फोर्नुअगि घाम झुल्किसकेको रहेछ भने त्यसलाई मार्ने व्यक्‍तिलाई हत्याको दोष लाग्‍नेछ । चोरले नोक्सानी भरिदिनुपर्छ । त्योसँग केही छैन भने त्यसको चोरीको लागि त्यसलाई बेचिनुपर्छ ।<verse eid="EXO 22:3"/></para>
<para style="p"><verse number="4" style="v" sid="EXO 22:4"/>चोरिएको पशु अर्थात् चाहे त्यो गोरु होस् वा गधा होस् वा भेडा होस्, त्योसँगै जिउँदै पाइयो भने त्यसले दुई गुणा फिर्ता दिनुपर्छ ।<verse eid="EXO 22:4"/></para>
<para style="p"><verse number="5" style="v" sid="EXO 22:5"/>कुनै मानिसले खेत वा दाखबारीमा आफ्ना गाईवस्तु चराउँदा त्यसले बाँधेन र पशु अर्को मानिसको खेतमा चर्न पुग्यो भने त्यसले आफ्नो सबैभन्दा असल खेत वा दाखबारीबाट नोक्सानी तिर्नुपर्छ ।<verse eid="EXO 22:5"/></para>
<para style="p"><verse number="6" style="v" sid="EXO 22:6"/>आगलागी भई काँडामा फैलन पुगी त्यसले अन्‍नको बिटा वा मकैको बिटा वा खेतलाई भस्म पार्‍यो भने आगो लगाउनेले क्षतिपूर्ति तिरिदिनुपर्छ ।<verse eid="EXO 22:6"/></para>
<para style="p"><verse number="7" style="v" sid="EXO 22:7"/>कुनै मानिसले आफ्नो छिमेकीलाई सुरक्षाको खातिर रुपियाँ-पैसा वा सामान राख्‍न दिँदा त्यस मानिसको घरबाट त्यो चोरी भयो र चोर फेला पारियो भने चोरले दुई गुणा तिर्नुपर्छ ।<verse eid="EXO 22:7"/></para>
<para style="p"><verse number="8" style="v" sid="EXO 22:8"/>तर चोरलाई फेला पारिएन भने घरको मालिकको छिमेकीको सम्पत्तिमाथि उसकै हात छ या छैन भनी जाँच गर्न त्यो न्यायकर्ताहरूको सामु आउनुपर्छ ।<verse eid="EXO 22:8"/></para>
<para style="p"><verse number="9" style="v" sid="EXO 22:9"/>कुनै पनि विवादको बारेमा अथवा गोरु, गधा, भेडा, लुगाफाटा वा कुनै पनि हराएको वस्तुको विषयमा कसैले “यो मेरो हो” भन्यो भने दुवै पक्षका दाबीलाई न्यायकर्ताहरूको सामु ल्याइनुपर्छ । न्याकर्ताहरूले जसलाई दोषी पाउँछन् त्यसले आफ्नो छिमेकीलाई दुई गुणा तिरोस् ।<verse eid="EXO 22:9"/></para>
<para style="p"><verse number="10" style="v" sid="EXO 22:10"/>कुनै मानिसले आफ्नो छिमेकीलाई गधा, गोरु, भेडा वा कुनै पशु राख्‍नलाई दिँदा त्यो मर्‍यो वा त्यसलाई चोट लाग्यो वा कसैले नदेखीकन त्यसलाई भगाइयो भने<verse eid="EXO 22:10"/></para>
<para style="p"><verse number="11" style="v" sid="EXO 22:11"/>आफ्नो छिमेकीको सम्पत्तिमा आफ्नो हात छैन भनी दुवै जनाले परमप्रभुको सामु शपथ खानुपर्छ । सम्पत्तिको मालिकले यसलाई स्वीकार गर्नैपर्छ र अर्कोले क्षतिपूर्ति तिर्नुपर्दैन ।<verse eid="EXO 22:11"/></para>
<para style="p"><verse number="12" style="v" sid="EXO 22:12"/>तर त्यसबाट यो चोरी भएको हो भने त्यसले यसको लागि मालिकलाई क्षतिपूर्ति तिर्नुपर्छ ।<verse eid="EXO 22:12"/></para>
<para style="p"><verse number="13" style="v" sid="EXO 22:13"/>पशुलाई टुक्राटुक्रा पारिएको छ भने अर्को मानिसले साक्षीको रूपमा त्यो पशु ल्याओस् । टुक्राटुक्रा पारिएको कारण त्यसले क्षतिपूर्ति दिनुपर्दैन ।<verse eid="EXO 22:13"/></para>
<para style="p"><verse number="14" style="v" sid="EXO 22:14"/>कुनै मानिसले आफ्नो छिमेकीबाट पशु पैँचो लिँदा मालिकको उपस्थितिविना त्यसलाई चोट लाग्यो वा त्यो मर्‍यो भने अर्को मानिसले क्षतिपूर्ति दिनैपर्छ ।<verse eid="EXO 22:14"/></para>
<para style="p"><verse number="15" style="v" sid="EXO 22:15"/>तर मालिक पनि उपस्थित थियो भने अर्को मानिसले तिर्नुपर्दैन । पशुलाई भाडामा लिइएको थियो भने ज्यालाको लागि लाग्‍ने रकमले क्षतिपूर्ति तिरिनेछ ।<verse eid="EXO 22:15"/></para>
<para style="p"><verse number="16" style="v" sid="EXO 22:16"/>कुनै पुरुषले मगनी नभएकी कन्या केटीलाई फकाएर त्यससित सुत्यो भने त्यसले दुलहीको रकम दिएर त्यसलाई आफ्नी पत्‍नी बनाउनुपर्छ ।<verse eid="EXO 22:16"/></para>
<para style="p"><verse number="17" style="v" sid="EXO 22:17"/>केटीको बुबाले केटी त्यसलाई दिन पूर्ण रूपमा अस्वीकार गर्‍यो भने त्यसले कन्या केटीहरूको दुलहीको सम्पत्ति बराबरको रकम तिर्नुपर्छ ।<verse eid="EXO 22:17"/></para>
<para style="p"><verse number="18" style="v" sid="EXO 22:18"/>तिमीहरूले टुनामुना गर्नेलाई जीवित नराख्‍नू ।<verse eid="EXO 22:18"/></para>
<para style="p"><verse number="19" style="v" sid="EXO 22:19"/>पशुसित सुत्‍ने जोसुकै पनि मारिनैपर्छ ।<verse eid="EXO 22:19"/></para>
<para style="p"><verse number="20" style="v" sid="EXO 22:20"/>परमप्रभुबाहेक अन्य कुनै देवी-देवतालाई बलिदान चढाउनेलाई पूर्ण रूपमा नष्‍ट गरिनुपर्छ ।<verse eid="EXO 22:20"/></para>
<para style="p"><verse number="21" style="v" sid="EXO 22:21"/>तिमीहरूले परदेशीको बिगार गर्नुहुँदैन वा त्यसलाई थिचोमिचो गर्नुहुँदैन किनकि तिमीहरू पनि मिश्र देशमा परदेशीहरू थियौ ।<verse eid="EXO 22:21"/></para>
<para style="p"><verse number="22" style="v" sid="EXO 22:22"/>विधवा वा अनाथलाई दुर्व्यवहार नगर्नू ।<verse eid="EXO 22:22"/></para>
<para style="p"><verse number="23" style="v" sid="EXO 22:23"/>तिनीहरूलाई सतायौ र तिनीहरूले मेरो पुकारा गरे भने म निश्‍चय नै तिनीहरूको पुकारा सुन्‍नेछु ।<verse eid="EXO 22:23"/></para>
<para style="p"><verse number="24" style="v" sid="EXO 22:24"/>मेरो क्रोध दन्कनेछ र म तिमीहरूलाई तरवारले मार्नेछु । तिमीहरूका पत्‍नीहरू विधवा बन्‍नेछन्, र तिमीहरूका छोराछोरीहरू अनाथ बन्‍नेछन् ।<verse eid="EXO 22:24"/></para>
<para style="p"><verse number="25" style="v" sid="EXO 22:25"/>मेरा मानिसहरूका बिचमा भएका गरिबहरूलाई तिमीहरूले ऋण दियौ भने तिमीहरू उसको लागि साहुकारजस्ता नहोओ वा त्यसबाट ब्याज असुल नगर ।<verse eid="EXO 22:25"/></para>
<para style="p"><verse number="26" style="v" sid="EXO 22:26"/>तिमीहरूले छिमेकीको खास्टो बन्धकी राख्यौ भने सूर्यास्तअगि नै तिमीहरूले त्यो फिर्ता गरिदिनुपर्छ ।<verse eid="EXO 22:26"/></para>
<para style="p"><verse number="27" style="v" sid="EXO 22:27"/>किनकि त्यसको ओढ्ने त्यही मात्र हो । यो त्यसको शरीरको लागि त्यसको खास्टो हो । योबाहेक त्यो केमा सुत्‍न सक्छ र? त्यसले मेरो पुकारा गर्दा म सुन्‍नेछु किनकि म दयालु छु ।<verse eid="EXO 22:27"/></para>
<para style="p"><verse number="28" style="v" sid="EXO 22:28"/>परमेश्‍वरको विरुद्धमा ईश्‍वर-निन्दा नगर न त तिमीहरूका मानिसहरूको शासकलाई सराप ।<verse eid="EXO 22:28"/></para>
<para style="p"><verse number="29" style="v" sid="EXO 22:29"/>तिमीहरूको कटनी वा दाखबारीबाट भेटी चढाउन विलम्ब नगर । तिमीहरूका छोराहरूका जेठोचाहिँ मलाई दिनुपर्छ ।<verse eid="EXO 22:29"/></para>
<para style="p"><verse number="30" style="v" sid="EXO 22:30"/>त्यस्तै गरी तिमीहरूका गोरु र भेडाहरूलाई पनि यसै गर । सात दिनसिम्म तिनीहरू आ-आफ्ना माउसित बस्‍न सक्छन् तर आठौँ दिनमा चाहिँ तिमीहरूले ती मलाई देओ ।<verse eid="EXO 22:30"/></para>
<para style="p"><verse number="31" style="v" sid="EXO 22:31"/>तिमीहरू मेरा लागि अलग गरिएका जाति हौ । त्यसैले खेतमा पशुद्वारा फहराएको मासु तिमीहरूले नखानू । बरु, त्यो कुकुरहरूलाई फालिदिनू ।<verse eid="EXO 22:31"/></para>
<chapter eid="EXO 22"/>
<chapter number="23" style="c" sid="EXO 23"/>
<para style="p"><verse number="1" style="v" sid="EXO 23:1"/>कसैको बारेमा झुटा गवाही नदेओ । बेइमानी गवाही दिने दुष्‍ट मानिससित नमिल ।<verse eid="EXO 23:1"/></para>
<para style="p"><verse number="2" style="v" sid="EXO 23:2"/>खराबी गर्न भिडको पछि नलाग, न त न्यायलाई बङ्ग्याउन भिडको पक्ष लेओ ।<verse eid="EXO 23:2"/></para>
<para style="p"><verse number="3" style="v" sid="EXO 23:3"/>गरिब मानिसको मुद्दामा उसको पक्षपात नगर ।<verse eid="EXO 23:3"/></para>
<para style="p"><verse number="4" style="v" sid="EXO 23:4"/>आफ्नो शत्रुको गोरु वा गधा बिच्केर जाँदै गरेको देख्यौ भने त्यसलाई फर्काएर त्यसकहाँ ल्याइदेओ ।<verse eid="EXO 23:4"/></para>
<para style="p"><verse number="5" style="v" sid="EXO 23:5"/>तिमीहरूलाई घृणा गर्ने कुनै व्यक्तिको गधा भारीले थिचिएर भुइँमा लडेको देख्यौ भने त्यसलाई त्यत्तिकै नछोड । गधासँगै मदत गर ।<verse eid="EXO 23:5"/></para>
<para style="p"><verse number="6" style="v" sid="EXO 23:6"/>मुद्दा मामिलामा गरिबहरूको न्याय हरण नगर ।<verse eid="EXO 23:6"/></para>
<para style="p"><verse number="7" style="v" sid="EXO 23:7"/>झुटा गवाही दिन अरूहरूसित नमिल, र निर्दोष वा धर्मीहरूलाई नमार किनकि म दुष्‍टहरूलाई कहिल्यै निर्दोष ठहराउनेछैनँ ।<verse eid="EXO 23:7"/></para>
<para style="p"><verse number="8" style="v" sid="EXO 23:8"/>कहिल्यै घुस नलेओ किनकि घुसले देख्‍नेहरूलाई अन्धो तुल्याइदिन्छ र इमानदार मानिसहरूका वचनलाई बङ्ग्याइदिन्छ ।<verse eid="EXO 23:8"/></para>
<para style="p"><verse number="9" style="v" sid="EXO 23:9"/>परदेशीलाई थिचोमिचो नगर किनकि तिमीहरू मिश्र देशमा परदेशी भएर बाँचेकाले परदेशीको जीवन कस्तो हुन्छ भनी तिमीहरू जान्दछौ ।<verse eid="EXO 23:9"/></para>
<para style="p"><verse number="10" style="v" sid="EXO 23:10"/>छ वर्षसम्म तिमीहरूले आ-आफ्ना जमिनमा बिउ रोपी फसल जम्मा गर ।<verse eid="EXO 23:10"/></para>
<para style="p"><verse number="11" style="v" sid="EXO 23:11"/>तर सातौँ वर्षमा चाहिँ हलो नजोती त्यसलाई बाँझै छाडिदेओ ताकि तिमीहरूका बिचमा भएका गरिब मानिसहरूले खान सकून् । तिनीहरूले छाडेका जङ्गली जनावरहरूले खानेछन् । तिमीहरूका दाखबारी र भद्राक्षबारीलाई पनि त्यसै गर ।<verse eid="EXO 23:11"/></para>
<para style="p"><verse number="12" style="v" sid="EXO 23:12"/>छ दिनसम्म आफ्नो काम गर, तर सातौँ दिनमा चाहिँ विश्राम गर । तिमीहरूका गोरु र गधाले पनि विश्राम पाउन सकून् भनेर यसो गर अनि तिमीहरूका कमारीको छोरो र परदेशीले पनि ताजा महसुस गर्न सकून् भनेर यस गर ।<verse eid="EXO 23:12"/></para>
<para style="p"><verse number="13" style="v" sid="EXO 23:13"/>मैले तिमीहरूलाई भनेका हरेक कुरामा ध्यान देओ । अरू देवी-देवताहरूको चर्चा नगर, न त तिमीहरूका मुखबाट तिनीहरूको नाउँ नै सुनियोस् ।<verse eid="EXO 23:13"/></para>
<para style="p"><verse number="14" style="v" sid="EXO 23:14"/>मेरो निम्ति चाड मान्‍न हरेक वर्ष तिन पटक यात्रा गर ।<verse eid="EXO 23:14"/></para>
<para style="p"><verse number="15" style="v" sid="EXO 23:15"/>तिमीहरूले अखमिरी रोटीको चाड मान्‍नू । मैले आज्ञा गरेझैँ तिमीहरूले सात दिनसम्म अखमिरी रोटी खानू । त्यस बेला तिमीहरू आबीब महिनामा मेरो सामु देखा पर्नू जुन यही उद्देश्यको लागि तयार पारिएको हो । तिमीहरू यही महिनामा मिश्रबाट बाहिर निस्केर आयौ । तर तिमीहरू खाली हात मेरो सामु देखा नपर्नू ।<verse eid="EXO 23:15"/></para>
<para style="p"><verse number="16" style="v" sid="EXO 23:16"/>तिमीहरूले आफ्ना खेतहरूमा बिउ छर्दा तिमीहरूको परिश्रमको अगौटे फलको सम्झनामा कटनीको चाड मान्‍नू । खेतहरूबाट तिमीहरूले अन्‍न बटुल्दा वर्षको अन्त्यमा तिमीहरूले अन्‍न भित्र्याउने चाड मनाओ ।<verse eid="EXO 23:16"/></para>
<para style="p"><verse number="17" style="v" sid="EXO 23:17"/>तिमीहरूका सबै पुरुष हरेक वर्ष तिन पटक परमप्रभुको सामु देखा पर्नू ।<verse eid="EXO 23:17"/></para>
<para style="p"><verse number="18" style="v" sid="EXO 23:18"/>मलाई चढाउने बलिको रगत खमिर हालेको रोटीसितै नचढाओ । मेरा चाडहरूमा चढाइने बलिदानहरूको बोसो रातभरि रहेर बिहानसम्म रहनुहुँदैन ।<verse eid="EXO 23:18"/></para>
<para style="p"><verse number="19" style="v" sid="EXO 23:19"/>तिमीहरूले मेरो घर अर्थात् परमप्रभु तिमीहरूका परमेश्‍वरको घरमा अगौटे फलहरूमध्ये सबैभन्दा असलचाहिँ ल्याउनू । बाख्राको पाठो त्यसको माउको दूधमा नपकाओ ।<verse eid="EXO 23:19"/></para>
<para style="p"><verse number="20" style="v" sid="EXO 23:20"/>बाटोमा तिमीहरूको सुरक्षा दिन र मैले तिमीहरूका निम्ति तयार पारिराखेको ठाउँमा तिमीहरूलाई ल्याउन म तिमीहरूका अगिअगि एउटा दूत पठाउनेछु ।<verse eid="EXO 23:20"/></para>
<para style="p"><verse number="21" style="v" sid="EXO 23:21"/>तिनको कुरा सुनी तिनको आज्ञा पालन गर । तिनलाई नचिढ्याओ किनकि तिनले तिमीहरूका अपराधहरू क्षमा दिनेछैनन् । तिनैमा मेरो नाउँ छ ।<verse eid="EXO 23:21"/></para>
<para style="p"><verse number="22" style="v" sid="EXO 23:22"/>तिमीहरूले वास्तवमै तिनका आज्ञा मान्यौ र मैले भनेका हरेक कुरा गर्‍यौ भने म तिमीहरूका शत्रुहरूका शत्रु हुनेछु र तिमीहरूका वैरीहरूका वैरी हुनेछु ।<verse eid="EXO 23:22"/></para>
<para style="p"><verse number="23" style="v" sid="EXO 23:23"/>मेरा दूत तिमीहरूका अगिअगि जानेछन् र तिनले तिमीहरूलाई एमोरी, हित्ती, परिज्‍जी, कनानी, हिव्वी र यबूसीहरूकहाँ ल्याउनेछन् । म तिनीहरूलाई नष्‍ट गर्नेछु ।<verse eid="EXO 23:23"/></para>
<para style="p"><verse number="24" style="v" sid="EXO 23:24"/>तिमीहरू तिनीहरूका देवी-देवताहरूको सामु ननिहरनू, तिनीहरूको पूजा नगर्नू न त तिनीहरूले गरेजस्तै गर्नू । बरु तिमीहरूले तिनीहरूलाई बिलकुलै नाश गरिदिनू र तिनीहरूका ढुङ्गाका मूर्तिहरूलाई टुक्राटुक्रा पारिदिनू ।<verse eid="EXO 23:24"/></para>
<para style="p"><verse number="25" style="v" sid="EXO 23:25"/>तिमीहरूले परमप्रभु तिमीहरूका परमेश्‍वरको आराधना गर्नू, अनि उहाँले तिमीहरूका अन्‍न र पानीमा आशिष् दिनुहुनेछ । म तिमीहरूका बिचबाट रोग हटाइदिनेछु ।<verse eid="EXO 23:25"/></para>
<para style="p"><verse number="26" style="v" sid="EXO 23:26"/>तिमीहरूको देशमा कुनै पनि स्‍त्री बाँझी हुनेछैन न त कसैको गर्भ तुहिनेछ ।<verse eid="EXO 23:26"/></para>
<para style="p"><verse number="27" style="v" sid="EXO 23:27"/>म तिमीहरूलाई दीर्घायु दिनेछु । तिमीहरू अगाडि बढ्ने देशमा म मेरो डर अगिअगि पठाउनेछु । म तिमीहरूले भेट्ने सबै मानिसलाई मार्नेछु । म तिमीहरूका सबै शत्रुलाई तिमीहरूको डरको कारणले भगाउनेछु ।<verse eid="EXO 23:27"/></para>
<para style="p"><verse number="28" style="v" sid="EXO 23:28"/>म तिमीहरूका अगिअगि अरिङ्गालहरू पठाउनेछु जसले हिव्वी, कनानी र हित्तीहरूलाई तिमीहरूभन्दा अगाडि नै धपाउनेछन् ।<verse eid="EXO 23:28"/></para>
<para style="p"><verse number="29" style="v" sid="EXO 23:29"/>म तिनीहरूलाई एकै वर्षमा तिमीहरूको सामुन्‍नेबाट धपाउनेछैनँ, नत्रता देश उजाड हुनेछ र जङ्गली जनावरहरू तिमीहरूका निम्ति अत्यधिक हुनेछन् ।<verse eid="EXO 23:29"/></para>
<para style="p"><verse number="30" style="v" sid="EXO 23:30"/>बरु, तिमीहरूको वृद्धि भई तिमीहरू देशमा नभरिएसम्म म तिनीहरूलाई तिमीहरूकै सामु अलिअलि गरेर धपाउनेछु ।<verse eid="EXO 23:30"/></para>
<para style="p"><verse number="31" style="v" sid="EXO 23:31"/>नर्कटहरूको समुद्रदेखि पलिश्तिहरूको समुद्रसम्म र उजाड-स्थानदेखि यूफ्रेटिस नदीसम्म म तिमीहरूका सिमाना तोकिदिनेछु । त्यस देशका बासिन्दाहरूमाथि म तिमीहरूलाई विजय दिनेछु । तिमीहरूले तिमीहरूकै सामु तिनीहरूलाई धपाउनेछौ ।<verse eid="EXO 23:31"/></para>
<para style="p"><verse number="32" style="v" sid="EXO 23:32"/>तिनीहरूसित वा तिनीहरूका देवी-देवताहरूसित करार नबाँध्‍नू ।<verse eid="EXO 23:32"/></para>
<para style="p"><verse number="33" style="v" sid="EXO 23:33"/>तिनीहरू तिमीहरूको देशमा बस्‍नुहुँदैन नत्रता तिनीहरूले तिमीहरूलाई मेरो विरुद्धमा पाप गर्न लगाउनेछन् । तिमीहरूले तिनीहरूका देवी-देवताहरूलाई पुजा गर्‍यौ भने निश्‍चय नै यो तिमीहरूका लागि पासो हुनेछ ।”<verse eid="EXO 23:33"/></para>
<chapter eid="EXO 23"/>
<chapter number="24" style="c" sid="EXO 24"/>
<para style="p"><verse number="1" style="v" sid="EXO 24:1"/>तब परमप्रभुले मोशालाई भन्‍नुभयो, “तँ, हारून, नादाब, अबीहू र इस्राएलका सत्तरी जना धर्म-गुरु मकहाँ उक्लेर आओ र केही दूरी राखेर मेरो आराधना गर ।<verse eid="EXO 24:1"/></para>
<para style="p"><verse number="2" style="v" sid="EXO 24:2"/>मोशा मात्र मेरो नजिक आउन सक्छ । अरूहरू मेरो नजिक नआउनू न त मानिसहरू नै तिनीहरूसित आउनू ।”<verse eid="EXO 24:2"/></para>
<para style="p"><verse number="3" style="v" sid="EXO 24:3"/>मोशा गएर परमप्रभुका वचनहरू र विधिविधानहरू मानिसहरूलाई सुनाइदिए । सबै मानिसले एकै सोरमा भने, “परमप्रभुले भन्‍नुभएका सबै वचन हामी पालन गर्नेछौँ ।”<verse eid="EXO 24:3"/></para>
<para style="p"><verse number="4" style="v" sid="EXO 24:4"/>तब मोशाले परमप्रभुका सबै वचन लेखे । बिहान सबेरै उठेर मोशाले पर्वतको फेदीमा एउटा वेदी बनाए र इस्राएलका बाह्र कुलको प्रतिनिधित्व हुने गरी बाह्रवटा ढुङ्गाका वेदी बनाए ।<verse eid="EXO 24:4"/></para>
<para style="p"><verse number="5" style="v" sid="EXO 24:5"/>तिनले परमप्रभुका निम्ति केही इस्राएली जवानहरूलाई गोरुको होमबलि र मेलबलि चढाउन पठाए ।<verse eid="EXO 24:5"/></para>
<para style="p"><verse number="6" style="v" sid="EXO 24:6"/>मोशाले आधा रगत लिएर त्यसलाई कचौरामा हाले । तिनले बाँकी आधा रगत भने वेदीमा छर्के ।<verse eid="EXO 24:6"/></para>
<para style="p"><verse number="7" style="v" sid="EXO 24:7"/>तिनले करारको पुस्तक लिएर मानिसहरूले सुन्‍ने गरी चर्को सोरमा पढे । तिनीहरूले भने, “परमप्रभुले भन्‍नुभएका सबै कुरा हामी पालन गर्नेछौँ । हामी आज्ञाकारी बन्‍नेछौँ ।”<verse eid="EXO 24:7"/></para>
<para style="p"><verse number="8" style="v" sid="EXO 24:8"/>तब मोशाले रगत लिएर त्यसलाई मानिसहरूमाथि छर्के । तिनले भने, “यी सबै वचनसहित तिमीहरूलाई यो प्रतिज्ञा दिएर यो परमप्रभुले तिमीहरूसित बाँध्‍नुभएको करारको रगत हो ।”<verse eid="EXO 24:8"/></para>
<para style="p"><verse number="9" style="v" sid="EXO 24:9"/>तब मोशा, हारून, नादाब, अबीहू र इस्राएलका सत्तरी जना धर्म-गुरु पर्वतमाथि उक्लेर गए ।<verse eid="EXO 24:9"/></para>
<para style="p"><verse number="10" style="v" sid="EXO 24:10"/>तिनीहरूले इस्राएलका परमेश्‍वरलाई देखे । उहाँको पाउमुनि आकाशजस्तै सफा नीरबाट निर्मित बाटो थियो ।<verse eid="EXO 24:10"/></para>
<para style="p"><verse number="11" style="v" sid="EXO 24:11"/>परमेश्‍वरले इस्राएली अगुवाहरूमाथि आफ्नो हात उठाउनुभएन । तिनीहरूले परमेश्‍वरलाई देखे अनि तिनीहरूले खाए र पिए ।<verse eid="EXO 24:11"/></para>
<para style="p"><verse number="12" style="v" sid="EXO 24:12"/>परमप्रभुले मोशालाई भन्‍नुभयो, “माथि पर्तवमा मकहाँ उक्लेर आइज र यहाँ बस् । म तँलाई व्यवस्था र आज्ञाहरू लेखिएका शिला-पाटीहरू दिनेछु अनि तैँले तिनीहरूलाई सिका ।”<verse eid="EXO 24:12"/></para>
<para style="p"><verse number="13" style="v" sid="EXO 24:13"/>त्यसैले मोशा आफ्ना सहयोगी यहोशूसँगै परमेश्‍वरको पर्वतमा उक्लेर गए ।<verse eid="EXO 24:13"/></para>
<para style="p"><verse number="14" style="v" sid="EXO 24:14"/>मोशाले धर्म-गुरुहरूलाई भनेका थिए, “यहीँ बस्‍नुहोस् र हामी तपाईंहरूकहाँ नआउञ्‍जेलसम्म पर्खेर बस्‍नुहोस् । हारून र हूर तपाईंहरूसितै छन् । कसैको केही वादविवाद भएमा तिनीहरूकहाँ जानू ।”<verse eid="EXO 24:14"/></para>
<para style="p"><verse number="15" style="v" sid="EXO 24:15"/>त्यसैले मोशा पर्वतमा उक्लेर गए, अनि बादलले पर्वतलाई ढाक्यो ।<verse eid="EXO 24:15"/></para>
<para style="p"><verse number="16" style="v" sid="EXO 24:16"/>परमप्रभुको महिमा सीनै पर्वतमा आएर बस्यो, र बादलले छ दिनसम्म यसलाई ढाक्यो । सातौँ दिनमा उहाँले बादलभित्रबाट मोशालाई डाक्‍नुभयो ।<verse eid="EXO 24:16"/></para>
<para style="p"><verse number="17" style="v" sid="EXO 24:17"/>इस्राएलीहरूको दृष्‍टिमा पर्वतको टुप्पोमा परमप्रभुको महिमाको प्रकटीकरण भस्म गर्ने आगोझैँ देखा पर्‍यो ।<verse eid="EXO 24:17"/></para>
<para style="p"><verse number="18" style="v" sid="EXO 24:18"/>मोशा बादलभित्र प्रवेश गरी पर्वतमा उक्ले । तिनी चालिस दिन चालिस रातसम्म पर्वतमा रहे ।<verse eid="EXO 24:18"/></para>
<chapter eid="EXO 24"/>
<chapter number="25" style="c" sid="EXO 25"/>
<para style="p"><verse number="1" style="v" sid="EXO 25:1"/>परमप्रभुले मोशालाई भन्‍नुभयो,<verse eid="EXO 25:1"/></para>
<para style="p"><verse number="2" style="v" sid="EXO 25:2"/>“राजीखुसीबाट प्रेरित भई हरेक व्यक्तिले मेरो लागि भेटी ल्याओस् भनी इस्राएलीहरूलाई भन् । तैँले यी भेटीहरू मेरो लागि ग्रहण गर्नुपर्छ ।<verse eid="EXO 25:2"/></para>
<para style="p"><verse number="3" style="v" sid="EXO 25:3"/>तैँले तिनीहरूबाट प्राप्‍त गर्नुपर्ने भेटीहरू यिनै हुन्: सुन, चाँदी, र काँसा<verse eid="EXO 25:3"/></para>
<para style="p"><verse number="4" style="v" sid="EXO 25:4"/>निलो, बैजनी र रातो ऊन, मलमलको कपडा, बाख्राको भुत्ला<verse eid="EXO 25:4"/></para>
<para style="p"><verse number="5" style="v" sid="EXO 25:5"/>रातो रङले रङ्गाएका भेडाका छाला र सीलका छालाहरू, बबुल काठ,<verse eid="EXO 25:5"/></para>
<para style="p"><verse number="6" style="v" sid="EXO 25:6"/>पवित्रस्थानका बत्तीहरूका निम्ति तेल, अभिषेक गर्नका लागि मसला र सुगन्धित धूप, एपोद र छाती-पातामा जड्नका लागि<verse eid="EXO 25:6"/></para>
<para style="p"><verse number="7" style="v" sid="EXO 25:7"/>आनिक्स र अन्य बहुमूल्य रत्‍नहरू ।<verse eid="EXO 25:7"/></para>
<para style="p"><verse number="8" style="v" sid="EXO 25:8"/>म तिनीहरूका बिचमा बस्‍न सकूँ भनेर तिनीहरूले मेरो निम्ति एउटा पवित्रस्थान बनाऊन् ।<verse eid="EXO 25:8"/></para>
<para style="p"><verse number="9" style="v" sid="EXO 25:9"/>मैले तँलाई देखाउने नमुनामुताबिक तैँले पवित्र वासस्थान र यसका सबै सामानहरू बनाउनू ।<verse eid="EXO 25:9"/></para>
<para style="p"><verse number="10" style="v" sid="EXO 25:10"/>तिनीहरूले बबुल काठको सन्दुक बनाऊन् । यसको लमाइ साँढे दुई हात, चौडाइ साँढे एक हात र उचाइ साँढे एक हातको होस् ।<verse eid="EXO 25:10"/></para>
<para style="p"><verse number="11" style="v" sid="EXO 25:11"/>यसको निम्ति सुनका चारवटा मुन्द्रा झुण्ड्याउनू ।<verse eid="EXO 25:11"/></para>
<para style="p"><verse number="12" style="v" sid="EXO 25:12"/>एकापट्टि दुईवटा र अर्कोपट्टि दुईवटा गरी तिनलाई सन्दुकको चारवटा खुट्टामा लगाउनू ।<verse eid="EXO 25:12"/></para>
<para style="p"><verse number="13" style="v" sid="EXO 25:13"/>तैँले बबुल काठका डन्डाहरू बनाएर तिनलाई सुनले मोहोर्नू ।<verse eid="EXO 25:13"/></para>
<para style="p"><verse number="14" style="v" sid="EXO 25:14"/>सन्दुकलाई बोक्‍नलाई त्यसको दुवैपट्टिका किनारामा भएका मुन्द्राहरूमा ती डन्डाहरू घुसाउनू ।<verse eid="EXO 25:14"/></para>
<para style="p"><verse number="15" style="v" sid="EXO 25:15"/>डन्डाहरू सन्दुकका मुन्द्राहरूमा रहनुपर्छ । तिनलाई त्यसबाट झिकिनुहुँदैन ।<verse eid="EXO 25:15"/></para>
<para style="p"><verse number="16" style="v" sid="EXO 25:16"/>तैँले सन्दुकभित्र मैले तँलाई दिने करारका विधिविधानहरू राख्‍नू ।<verse eid="EXO 25:16"/></para>
<para style="p"><verse number="17" style="v" sid="EXO 25:17"/>तैँले निखुर सुनको एउटा प्रायश्‍चित्तको ढकनी बनाउनू । यसको लमाइ साँढे दुई हात र चौडाइ साँढे एक हातको होस् ।<verse eid="EXO 25:17"/></para>
<para style="p"><verse number="18" style="v" sid="EXO 25:18"/>तैँले प्रायश्‍चित्तको ढकनीको दुई किनारामा राख्‍न पिटिएको सुनका दुईवटा करूब बनाउनू ।<verse eid="EXO 25:18"/></para>
<para style="p"><verse number="19" style="v" sid="EXO 25:19"/>प्रायश्‍चित्तको ढकनीको एउटा किनारामा एउटा करूब र अर्को किनारामा अर्को करूब राख्‍नू । ती दुईवटा करूब र प्रायश्‍चित्तको ढकनी एउटै सुनको टुक्राबाट बनाइयोस् ।<verse eid="EXO 25:19"/></para>
<para style="p"><verse number="20" style="v" sid="EXO 25:20"/>करूबहरूले आ-आफ्ना पखेटा मास्तिर फैलाऊन् र प्रायश्‍चित्तको ढकनीलाई छाया पारून् । करूबहरू एक-अर्काको आमनेसामने होऊन् र तिनीहरूले प्रायश्‍चित्तको ढकनीतर्फ हेरून् ।<verse eid="EXO 25:20"/></para>
<para style="p"><verse number="21" style="v" sid="EXO 25:21"/>तैँले प्रायश्‍चित्तको ढकनीलाई सन्दुकको माथिपट्टि राख्‍नू, र मैले तँलाई दिने करारका विधिविधानहरू सन्दुकभित्र राख्‍नू ।<verse eid="EXO 25:21"/></para>
<para style="p"><verse number="22" style="v" sid="EXO 25:22"/>यही सन्दुकमा म तँसित भेट्नेछु । प्रायश्‍चित्तको ढकनीमाथिबाट म तँसित बोल्नेछु । गवाहीको सन्दुकको माथि भएका दुईवटा करूबको बिचबाट मैले इस्राएलीहरूलाई दिने सबै आज्ञा तँलाई दिनेछु ।<verse eid="EXO 25:22"/></para>
<para style="p"><verse number="23" style="v" sid="EXO 25:23"/>तैँले बबुल काठको एउटा टेबुल बनाउनू । यसको लमाइ दुई हात, चौडाइ एक हात र उचाइ साँढे एक हातको होस् ।<verse eid="EXO 25:23"/></para>
<para style="p"><verse number="24" style="v" sid="EXO 25:24"/>तैँले यसलाई निखुर सुनले मोहर्नू र यसको चारैतिर सुनको बिट लगाउनू ।<verse eid="EXO 25:24"/></para>
<para style="p"><verse number="25" style="v" sid="EXO 25:25"/>त्यसको चारैतिर चार अङ्गुल चौडा भएको घेरो बनाउनू र घेरोको वरिपरि सुनको बिट लगाउनू ।<verse eid="EXO 25:25"/></para>
<para style="p"><verse number="26" style="v" sid="EXO 25:26"/>टेबुलको लागि सुनका चारवटा मुन्द्रा बनाउनू र ती मुन्द्राहरूलाई चार खुट्टा भएका चारवटै कुनामा लगाउनू ।<verse eid="EXO 25:26"/></para>
<para style="p"><verse number="27" style="v" sid="EXO 25:27"/>टेबुललाई बोक्‍नलाई डन्डाहरूका लागि ठाउँ हुन ती मुन्द्राहरू घेरोको छेउमा होऊन् ।<verse eid="EXO 25:27"/></para>
<para style="p"><verse number="28" style="v" sid="EXO 25:28"/>टेबुललाई तीसँगै बोक्‍न सकियोस् भनी बबुल काठबाट डन्डाहरू बनाउनू र<verse eid="EXO 25:28"/></para>
<para style="p"><verse number="29" style="v" sid="EXO 25:29"/>तिनलाई सुनले मोहर्नू अर्घबलिहरू चढाउन प्रयोग हुने थाल, चम्चा, करुवा र कचौराहरू बनाउनू । तैँले ती सबै निखुर सुनको बनाउनू ।<verse eid="EXO 25:29"/></para>
<para style="p"><verse number="30" style="v" sid="EXO 25:30"/>तैँले टेबुलमा मेरो सामु नियमित रूपमा उपस्थितिको रोटी राख्‍नू ।<verse eid="EXO 25:30"/></para>
<para style="p"><verse number="31" style="v" sid="EXO 25:31"/>पिटेको निखुर सुनबाट एउटा सामदान बनाउनू । आधार र बिँडसहित यसलाई बनाउनू । यसका कचौराहरू, कोपिला र फुलहरू सबै नै एउटै टुक्राबाट बनाइनुपर्छ ।<verse eid="EXO 25:31"/></para>
<para style="p"><verse number="32" style="v" sid="EXO 25:32"/>यसको एकापट्टिबाट तिनवटा हाँगा र अर्कोपट्टिबाट तिनवटा हाँगा गरी जम्मा छवटा हाँगा बाहिरतिर निस्केका होऊन् ।<verse eid="EXO 25:32"/></para>
<para style="p"><verse number="33" style="v" sid="EXO 25:33"/>पहिलो हाँगामा हाडेबदामका फुलजस्ता तिनवटा कचौरासाथै कोपिला र फुल होऊन् । त्यस्तै अर्को हाँगामा पनि हाडेबदामका फुलजस्ता तिनवटा कचौरासाथै कोपिला र फुल होऊन् । सामदानबाट बाहिर निस्कने सबै छवटा हाँगामा उस्तै होऊन् ।<verse eid="EXO 25:33"/></para>
<para style="p"><verse number="34" style="v" sid="EXO 25:34"/>सामदान र बिचको बिँडमा हाडेबदामका फुलजस्ता चारवटा कचौरा आ-आफ्नै कोपिला र फूलसमेत होऊन् ।<verse eid="EXO 25:34"/></para>
<para style="p"><verse number="35" style="v" sid="EXO 25:35"/>एउटै टुक्राको रूपमा पहिलो जोडी हाँगामुनि एउटा कोपिला र एउटै टुक्राको रूपमा दोस्रो जोडी हाँगामुनि एउटा कोपिला होस् । त्यसै गरी, एउटै टुक्राको रूपमा तेस्रो जोडी हाँगामुनि एउटा कोपिला होस् । सामदानबाट बाहिर निस्केका सबै छवटै हाँगा उस्तै होस् ।<verse eid="EXO 25:35"/></para>
<para style="p"><verse number="36" style="v" sid="EXO 25:36"/>तिनीहरूका कोपिला र हाँगाहरू सबै पिटेको निखुर सुनको एउटा टुक्राबाट बनेका होऊन् ।<verse eid="EXO 25:36"/></para>
<para style="p"><verse number="37" style="v" sid="EXO 25:37"/>तैँले सामदान र यसका सातवटा बत्ती बनाउनू, र यसबाट उज्यालो दिन ती बत्तीहरू बालिराख्‍नू ।<verse eid="EXO 25:37"/></para>
<para style="p"><verse number="38" style="v" sid="EXO 25:38"/>चिम्टा र तिनीहरूका मोसोदानीहरू निखुर सुनबाट बनाइनुपर्छ ।<verse eid="EXO 25:38"/></para>
<para style="p"><verse number="39" style="v" sid="EXO 25:39"/>सामदान र यसका सबै पात्र बनाउन करिब चौँतिस किलोग्राम निखुर सुनको प्रयोग गर्नू ।<verse eid="EXO 25:39"/></para>
<para style="p"><verse number="40" style="v" sid="EXO 25:40"/>तँलाई पर्वतमा देखाएको नमुनाबमोजिम ती बनाउन नभुल्नू ।<verse eid="EXO 25:40"/></para>
<chapter eid="EXO 25"/>
<chapter number="26" style="c" sid="EXO 26"/>
<para style="p"><verse number="1" style="v" sid="EXO 26:1"/>तैँले मसिनो सुती कपडा, निलो, बैजनी र रातो ऊन करूबहरूको रचनासहित दसवटा पर्दा भएको पवित्र वासस्थान बनाउनू । यो ज्यादै सिपालु शिल्पकारको काम हुनेछ ।<verse eid="EXO 26:1"/></para>
<para style="p"><verse number="2" style="v" sid="EXO 26:2"/>हरेक पर्दाको लमाइ अट्ठाइस हात र चौडाइ चार हातको होस् । सबै पर्दा उही आकारको हुनुपर्छ ।<verse eid="EXO 26:2"/></para>
<para style="p"><verse number="3" style="v" sid="EXO 26:3"/>पाँचवटा पर्दालाई एक-अर्कासित गाँस्‍नू, र अन्य पाँचवटा पर्दालाई एक-अर्कासित गाँस्‍नू ।<verse eid="EXO 26:3"/></para>
<para style="p"><verse number="4" style="v" sid="EXO 26:4"/>पहिलो गाँसिएको भागको बाहिरी छेउमा निलो सुर्काउनी बनाउनू । त्यसै गरी, दोस्रो गाँसिएको भागको बाहिरी छेउमा पनि निलो सुर्काउनी बनाउनू ।<verse eid="EXO 26:4"/></para>
<para style="p"><verse number="5" style="v" sid="EXO 26:5"/>पहिलो पर्दामा पचासवटा सुर्काउनी बनाउनू, र दोस्रो गाँसिएको भागको पर्दामा पनि पचासवटा सुर्काउनी बनाउनू । ती सुर्काउनीहरू आमनेसामने हुने गरी बनाउनू ।<verse eid="EXO 26:5"/></para>
<para style="p"><verse number="6" style="v" sid="EXO 26:6"/>सुनका पचासवटा अङ्कुसे बनाई पवित्र वासस्थान एउटै हुने गरी ती पर्दाहरूलाई अङ्कुसेहरूसित जोड्नू ।<verse eid="EXO 26:6"/></para>
<para style="p"><verse number="7" style="v" sid="EXO 26:7"/>पवित्र वासस्थानमाथि राखिने पालको निम्ति बाख्राका भुत्लाका पर्दाहरू बनाउनू । एघारवटा यस्ता पर्दा बनाउनू ।<verse eid="EXO 26:7"/></para>
<para style="p"><verse number="8" style="v" sid="EXO 26:8"/>हरेक पर्दाको लमाइ तिस हात र चौडाइ चार हातको होस् । एघारवटै पर्दाको नाप उही होस् ।<verse eid="EXO 26:8"/></para>
<para style="p"><verse number="9" style="v" sid="EXO 26:9"/>पाँचवटा पर्दालाई एक-अर्कामा जोड्नू र बाँकी छवटालाई एक-अर्कामा जोड्नू । छैटौँ पर्दालाई चाहिँ पालको अगाडिपट्टि दोब्बर गर्नू ।<verse eid="EXO 26:9"/></para>
<para style="p"><verse number="10" style="v" sid="EXO 26:10"/>पहिलो गाँसिएको भागको एकापट्टिको छेउमा पचासवटा सुर्काउनी बनाउनू, र दोस्रो गाँसिएको भागको एकापट्टिको छेउमा पचासवटा सुर्काउनी बनाउनू ।<verse eid="EXO 26:10"/></para>
<para style="p"><verse number="11" style="v" sid="EXO 26:11"/>पचासवटा काँसाका अङ्कुसे बनाई तिनलाई सुर्काउनीहरूमा लगाउनू । त्यसपछि एउटै बनाउन पाललाई सँगसँगै जोड्नू ।<verse eid="EXO 26:11"/></para>
<para style="p"><verse number="12" style="v" sid="EXO 26:12"/>पालको बाँकी रहेको आधा भाग अर्थात् पालका पर्दाहरूबाट झुण्डिरहको आधा भागलाई पवित्र वासस्थानको पछिल्तिर झुण्ड्याउनू ।<verse eid="EXO 26:12"/></para>
<para style="p"><verse number="13" style="v" sid="EXO 26:13"/>एकापट्टि एक हात लामो र अर्कोपट्टि एक हात लामो पर्दा हुनुपर्छ । पवित्र वासस्थानलाई ढाक्‍न त्यसको दुवैपट्टि पालका पर्दाहरूको बाँकी भाग झुण्डिरहून् ।<verse eid="EXO 26:13"/></para>
<para style="p"><verse number="14" style="v" sid="EXO 26:14"/>रातो रङले रङ्ग्याएका भेडाका छालाबाट पवित्र वासस्थानलाई ढाक्‍ने बनाउनू, र त्यसको माथि मसिनो छालाको ढकनी होस् ।<verse eid="EXO 26:14"/></para>
<para style="p"><verse number="15" style="v" sid="EXO 26:15"/>पवित्र वासस्थानको लागि बबुल काठबाट ठाडा फल्याकहरू बनाउनू ।<verse eid="EXO 26:15"/></para>
<para style="p"><verse number="16" style="v" sid="EXO 26:16"/>हरेक फल्याकको लमाइ दस हात र चौडाइ साँढे एक हातको होस् ।<verse eid="EXO 26:16"/></para>
<para style="p"><verse number="17" style="v" sid="EXO 26:17"/>फल्याकहरूलाई एक-अर्कासित जोड्न हरेक फल्याकमा दुईवटा काठका चोसा होऊन् । पवित्र वासस्थानका सबै फल्याक यसरी नै बनाउनू ।<verse eid="EXO 26:17"/></para>
<para style="p"><verse number="18" style="v" sid="EXO 26:18"/>पवित्र वासस्थानको लागि फल्याकहरू बनाउँदा दक्षिणपट्टिको लागि बिसवटा फल्याक बनाउनू ।<verse eid="EXO 26:18"/></para>
<para style="p"><verse number="19" style="v" sid="EXO 26:19"/>ती बिसवटा फल्याकको मुन्तिर राख्‍न चाँदीका चालिसवटा आधार बनाउनू । पहिलो फल्याकको मुन्तिर दुईवटा आधार र अन्य फल्याकहरूको मुन्तिर पनि दुई-दुईवटा आधार बनाउनू ।<verse eid="EXO 26:19"/></para>
<para style="p"><verse number="20" style="v" sid="EXO 26:20"/>पवित्र वासस्थानको दोस्रो भाग अर्थात् उत्तरपट्टिको लागि बिसवटा फल्याक<verse eid="EXO 26:20"/></para>
<para style="p"><verse number="21" style="v" sid="EXO 26:21"/>र तिनका चालिसवटा आधार बनाउनू । पहिलो फल्याकको मुन्तिर दुईवटा आधार अनि दोस्रोको मुन्तिर दुईवटा आधार र बाँकीको निम्ति पनि यसरी नै बनाउनू ।<verse eid="EXO 26:21"/></para>
<para style="p"><verse number="22" style="v" sid="EXO 26:22"/>पवित्र वासस्थानको पछाडिपट्टि अर्थात् पश्‍चिमपट्टि छवटा फल्याक बनाउनू ।<verse eid="EXO 26:22"/></para>
<para style="p"><verse number="23" style="v" sid="EXO 26:23"/>पवित्र वासस्थानको पछाडिका कुनाहरूमा दुईवटा फल्याक बनाउनू ।<verse eid="EXO 26:23"/></para>
<para style="p"><verse number="24" style="v" sid="EXO 26:24"/>यी फल्याकहरू तल छुट्टिएका होऊन् तर माथि भने जोडिएका होऊन् । दुवै कुनाका लागि यही किसिमले बनाउनू ।<verse eid="EXO 26:24"/></para>
<para style="p"><verse number="25" style="v" sid="EXO 26:25"/>चाँदीका आधारहरू भएका आठवटा फल्याक बनाउनू । पहिलो फल्याकमुनि दुईवटा आधार, अर्को फल्याकमुनि दुईवटा आधार एवम् रितले जम्माजम्मी सोह्रवटा आधार होऊन् ।<verse eid="EXO 26:25"/></para>
<para style="p"><verse number="26" style="v" sid="EXO 26:26"/>तैँले बबुल काठका बारहरू बनाउनू । पवित्र वासस्थानका एकापट्टिका फल्याकहरूका निम्ति पाँचवटा बार,<verse eid="EXO 26:26"/></para>
<para style="p"><verse number="27" style="v" sid="EXO 26:27"/>पवित्र वासस्थानका अर्कोपट्टिका फल्याकहरूका निम्ति पाँचवटा बार र पवित्र वासस्थानको पश्‍चिमपट्टिका फल्याकहरूका निम्ति पाँचवटा बार बनाउनू ।<verse eid="EXO 26:27"/></para>
<para style="p"><verse number="28" style="v" sid="EXO 26:28"/>फल्याकहरूका बिचमा भएको बारचाहिँ एक छेउदेखि अर्को छेउसम्म पुगोस् ।<verse eid="EXO 26:28"/></para>
<para style="p"><verse number="29" style="v" sid="EXO 26:29"/>तैँले फल्याकहरूलाई सुनले मोहोर्नू । बारहरूलाई अल्झाउन सुनका मुन्द्राहरू बनाउनू, र बारहरूलाई पनि सुनले मोहोर्नू ।<verse eid="EXO 26:29"/></para>
<para style="p"><verse number="30" style="v" sid="EXO 26:30"/>तँलाई पर्वतमा देखाइएको नमुनाबमोजिम पवित्र वासस्थान खडा गर्नू ।<verse eid="EXO 26:30"/></para>
<para style="p"><verse number="31" style="v" sid="EXO 26:31"/>निलो, बैजनी, रातो ऊन र मसिनो सुती कपडाबाट करूबहरूको रचनासमेत भएको एउटा पर्दा बनाउनू । यो सिपालु शिल्कारको काम होस् ।<verse eid="EXO 26:31"/></para>
<para style="p"><verse number="32" style="v" sid="EXO 26:32"/>सुनले मोहोरिएको बबुल काठको चारवटा खम्बामा यस पर्दालाई झुण्ड्याउनू । यी खम्बाहरूमा सुनका अङ्कुसेहरू हुनुपर्छ जसमा चारवटा चाँदीका आधार राखिएका होऊन् ।<verse eid="EXO 26:32"/></para>
<para style="p"><verse number="33" style="v" sid="EXO 26:33"/>पर्दालाई अङ्कुसेमुनि झुण्ड्याउनू, र गवाहीको सन्दुकलाई यसभित्र ल्याउनू । यो पर्दाले पवित्रस्थानलाई महा-पवित्रस्थानबाट अलग गर्नुपर्छ ।<verse eid="EXO 26:33"/></para>
<para style="p"><verse number="34" style="v" sid="EXO 26:34"/>प्रायश्‍चित्तको ढकनीलाई गवाहीको सन्दुकमाथि राख्‍नू जसलाई महा-पवित्रस्थानमा राखिन्छ ।<verse eid="EXO 26:34"/></para>
<para style="p"><verse number="35" style="v" sid="EXO 26:35"/>पर्दाबाहिर टेबुललाई उत्तरपट्टि राख्‍नू । पवित्र वासस्थानको दक्षिणपट्टि टेबुलको सामुन्‍ने सामदान राख्‍नू ।<verse eid="EXO 26:35"/></para>
<para style="p"><verse number="36" style="v" sid="EXO 26:36"/>पालको प्रवेशद्वारमा एउटा पर्दा बनाउनू । यो निलो, बैजनी, रातो सामग्री, मसिनो गरी बाटेको सुती कपडा र बुट्टा भर्नेको काम भएको होस् ।<verse eid="EXO 26:36"/></para>
<para style="p"><verse number="37" style="v" sid="EXO 26:37"/>यस पर्दाको लागि बबुल काठको पाँचवटा खम्बा बनाई तिनलाई सुनले मोहोर्नू । तिनका अङ्कुसे सुनका होऊन् र तिनका लागि काँसाका पाँचवटा आधार होऊन् ।<verse eid="EXO 26:37"/></para>
<chapter eid="EXO 26"/>
<chapter number="27" style="c" sid="EXO 27"/>
<para style="p"><verse number="1" style="v" sid="EXO 27:1"/>तैँले पाँच हात लामो र पाँच हात चौडा भएको बबुल काठको एउटा वेदी बनाउनू । वेदी वर्गाकार हुनुपर्छ र यसको उचाइ तिन हातको हुनुपर्छ ।<verse eid="EXO 27:1"/></para>
<para style="p"><verse number="2" style="v" sid="EXO 27:2"/>त्यसका चारवटै कुनामा गोरुको सिङजस्तो आकार बनाउनू । वेदी र त्यसका सिङहरू एउटै टुक्राबाट बनाउनू, र तिनलाई काँसाले मोहोर्नू ।<verse eid="EXO 27:2"/></para>
<para style="p"><verse number="3" style="v" sid="EXO 27:3"/>वेदीको लागि तैँले यी सामग्रीहरू बनाउनूः खरानी उठाउने भाँडाहरू, बेल्चाहरू, बाटाहरू, मासु उठाउने काँटाहरू र आगो राख्‍ने पात्रहरू । यी सबै भाँडाकुँडा काँसाको बनाउनू ।<verse eid="EXO 27:3"/></para>
<para style="p"><verse number="4" style="v" sid="EXO 27:4"/>वेदीको लागि काँसाको जालीको एउटा झिँजा बनाउनू । जालीमाथि<verse eid="EXO 27:4"/></para>
<para style="p"><verse number="5" style="v" sid="EXO 27:5"/>चारै कुनामा काँसाका चारवटा मुन्द्रा लगाउनू । जाली वेदीको बिचसम्मै पुग्‍ने गरी यसलाई वेदीको मुनिपट्टिको बिटमुनि राख्‍नू ।<verse eid="EXO 27:5"/></para>
<para style="p"><verse number="6" style="v" sid="EXO 27:6"/>वेदीको लागि बबुल काठका डन्डाहरू बनाउनू, र तिनलाई काँसाले मोहोर्नू ।<verse eid="EXO 27:6"/></para>
<para style="p"><verse number="7" style="v" sid="EXO 27:7"/>डन्डाहरूलाई मुन्द्रामा हाल्नू र त्यसलाई उठाउँदा ती डन्डा वेदीका दुवैतिर होऊन् ।<verse eid="EXO 27:7"/></para>
<para style="p"><verse number="8" style="v" sid="EXO 27:8"/>फल्याकबाट निर्मित वेदी खोक्रो बनाउनू । तँलाई पर्वतमा देखाइएबमोजिम तैँले यसलाई बनाउनू ।<verse eid="EXO 27:8"/></para>
<para style="p"><verse number="9" style="v" sid="EXO 27:9"/>पवित्र वासस्थानको लागि चोक बनाउनू । चोकको दक्षिणपट्टि मसिनो गरी बाटेको सुती कपडाका पर्दाहरू राख्‍नू जसका लमाइ एक सय हात होऊन् ।<verse eid="EXO 27:9"/></para>
<para style="p"><verse number="10" style="v" sid="EXO 27:10"/>तिनका खम्बाहरू बिसवटा र आधार पनि बिसवटै काँसाका होऊन् । खम्बामा अङ्कुसेहरू र चाँदीका फित्ताहरू होऊन् ।<verse eid="EXO 27:10"/></para>
<para style="p"><verse number="11" style="v" sid="EXO 27:11"/>त्यसै गरी, उत्तरपट्टि एक सय हात लामो पर्दाहरू होऊन्, अनि तिनका खम्बाहरू बिसवटा र आधारहरू पनि बिसवटा काँसाका होऊन् अनि अङ्कुसेहरू चाँदीका फित्ताहरू पनि गाँसिऊन् ।<verse eid="EXO 27:11"/></para>
<para style="p"><verse number="12" style="v" sid="EXO 27:12"/>चोकको पश्‍चिमपट्टि पचास हात लामो पर्दा राख्‍नू । दसवटा खम्बा र दसवटा आधार राख्‍नू ।<verse eid="EXO 27:12"/></para>
<para style="p"><verse number="13" style="v" sid="EXO 27:13"/>चोकको पूर्वपट्टि पचास हात होस् ।<verse eid="EXO 27:13"/></para>
<para style="p"><verse number="14" style="v" sid="EXO 27:14"/>प्रवेशद्वारको एकापट्टिको निम्ति पन्ध्र हातका पर्दाहरू होऊन् । तिनका तिनवटा खम्बा र तिनवटै आधार होऊन् ।<verse eid="EXO 27:14"/></para>
<para style="p"><verse number="15" style="v" sid="EXO 27:15"/>अर्कोपट्टि पनि पन्ध्र हातका पर्दाहरू होऊन् । तिनका पनि तिनवटा खम्बा र तिनवटै आधार होऊन् ।<verse eid="EXO 27:15"/></para>
<para style="p"><verse number="16" style="v" sid="EXO 27:16"/>चोकको द्वारमा राखिने पर्दा बिस हातको होस् । यो पर्दा निलो, बैजनी, रातो धागो र मसिनो गरी बाटेको सुती कपडाको होस् र यो बुट्टा हाल्नेको काम होस् । यसका चारवटा खम्बा र चारवटा आधार होऊन् ।<verse eid="EXO 27:16"/></para>
<para style="p"><verse number="17" style="v" sid="EXO 27:17"/>चोकका सबै खम्बाका लागि चाँदीका फित्ता, चाँदीकै अङ्कुसे र काँसाका आधारहरू होऊन् ।<verse eid="EXO 27:17"/></para>
<para style="p"><verse number="18" style="v" sid="EXO 27:18"/>चोकको लमाइ एक सय हात र चौडाइ पचास हातको होस् । यसका पर्दाहरूको उचाइ पाँच हातको होस् । ती पर्दाहरू मसिनो गरी बाटेको सुती कपडाका होऊन् र तिनका आधारहरूचाहिँ काँसाका होऊन् ।<verse eid="EXO 27:18"/></para>
<para style="p"><verse number="19" style="v" sid="EXO 27:19"/>पवित्र वासस्थानमा प्रयोग गरिने सबै सामग्रीसाथै पाल र चोकका सबै किलाहरू काँसाबाट बनेका होऊन् ।<verse eid="EXO 27:19"/></para>
<para style="p"><verse number="20" style="v" sid="EXO 27:20"/>तैँले इस्राएलका मानिसहरूलाई दियाको निम्ति पेलिएको भद्राक्षको शुद्ध तेल ल्याउन आज्ञा दे ताकि दियाहरू निरन्तर बलिरहून् ।<verse eid="EXO 27:20"/></para>
<para style="p"><verse number="21" style="v" sid="EXO 27:21"/>भेट हुने पालमा गवाहीको सन्दुक राखिने पवित्र वासस्थानको पर्दाको अगाडिपट्टि हारून र तिनका छोराहरूले परमप्रभुको सामु साँझदेखि बिहानसम्म दियाहरू बालिरहून् । इस्राएलका मानिसहरूका पुस्तौँसम्म यो रहिरहिने विधि होस् ।<verse eid="EXO 27:21"/></para>
<chapter eid="EXO 27"/>
<chapter number="28" style="c" sid="EXO 28"/>
<para style="p"><verse number="1" style="v" sid="EXO 28:1"/>इस्राएलीहरूमध्ये तेरा दाजु हरून र तिनका छोराहरू नादाब, अबीहू, एलाजार र ईतामारले पुजारी भएर मेरो सेवा गर्नलाई तिनीहरूलाई तँकहाँ बोलाएर ले ।<verse eid="EXO 28:1"/></para>
<para style="p"><verse number="2" style="v" sid="EXO 28:2"/>तैँले तेरा दाजु हारूनको निम्ति मेरो लागि अलग गरिएका पोशाकहरू लगाउनू । यी पोशाकहरू तिनको गौरव र शोभाको निम्ति हुनेछन् ।<verse eid="EXO 28:2"/></para>
<para style="p"><verse number="3" style="v" sid="EXO 28:3"/>मैले बुद्धिको आत्माले भरिपूर्ण पारेका सबै बुद्धिमान् मानिसहरूलाई तैँले भन्‍नू कि तिनीहरूले हारूनका निम्ति पोशाकहरू बनाऊन् जसले तिनलाई मेरो पुजारी भएर सेवा गर्न अलग गरून् ।<verse eid="EXO 28:3"/></para>
<para style="p"><verse number="4" style="v" sid="EXO 28:4"/>तिनीहरूले बनाउनुपर्ने पोशाकहरू छाती-पाता, एपोद, अलखा, बुनेको लबेदा, फेटा र पटुका हुन् । तिनीहरूले यी पोशाकहरू बनाऊन् जसले तेरा दाजु हारून र त्यसका छोराहरूलाई मेरो निम्ति अलग गरून् ताकि तिनीहरूले पुजारी भएर मेरो सेवा गर्न सकून् ।<verse eid="EXO 28:4"/></para>
<para style="p"><verse number="5" style="v" sid="EXO 28:5"/>शिल्पकारहरूले सुती कपडा, सुन, निलो, बैजनी र रातो धागो प्रयोग गरून् ।<verse eid="EXO 28:5"/></para>
<para style="p"><verse number="6" style="v" sid="EXO 28:6"/>तिनीहरूले सुन, निलो, बैजनी र रातो ऊन अनि मसिनो गरी बाटेको सुती कपडाबाट एपोद बनाऊन् । यो सिपालु शिल्पकारको काम होस् ।<verse eid="EXO 28:6"/></para>
<para style="p"><verse number="7" style="v" sid="EXO 28:7"/>यो गाँस्‍नलाई त्यसको दुवै छेउमा गाँसेका दुईवटा काँधे-बन्धन होऊन् ।<verse eid="EXO 28:7"/></para>
<para style="p"><verse number="8" style="v" sid="EXO 28:8"/>यसको निकै राम्रोसँग बुनिएको कमरपेटी एपोदजस्तै हुनुपर्छ । मसिनो गरी बाटेको सुती कपडा, सुन, निलो, बैजनी र रातो धागोबाट एपोदकै टुक्राबाट यसलाई बनाइनुपर्छ ।<verse eid="EXO 28:8"/></para>
<para style="p"><verse number="9" style="v" sid="EXO 28:9"/>दुईवटा आनिक्स पत्थरलाई लिएर तिनमा इस्राएलका बाह्र जना छोराका नाउँ खोप्‍नू ।<verse eid="EXO 28:9"/></para>
<para style="p"><verse number="10" style="v" sid="EXO 28:10"/>छोराहरूको जन्मअनुसार एउटा पत्थरमा छ जनाका नाउँ र अर्को पत्थरमा छ जनाका नाउँ खोप्‍नू ।<verse eid="EXO 28:10"/></para>
<para style="p"><verse number="11" style="v" sid="EXO 28:11"/>छापमा खोप्‍ने शिल्पकारले झैँ तैँले यो दुईवटा पत्थरमा इस्राएलका बाह्र जना छोराका नाउँ खोप्‍नू । ती पत्थर सुनका रत्‍न जडिने मणिघरमा जड्न लगाउनू ।<verse eid="EXO 28:11"/></para>
<para style="p"><verse number="12" style="v" sid="EXO 28:12"/>परमप्रभुलाई इस्राएलका छोराहरूको सम्झना दिलाउन ती दुईवटा पत्थरलाई एपोदका काँधे-बन्धनमा लगाउनू । उहाँलाई सम्झना दिलाउन हारूनले परमप्रभुको सामु तिनीहरूका नाउँलाई बोकेर लैजानेछन् ।<verse eid="EXO 28:12"/></para>
<para style="p"><verse number="13" style="v" sid="EXO 28:13"/>तैँले सुनका मणिघरहरू<verse eid="EXO 28:13"/></para>
<para style="p"><verse number="14" style="v" sid="EXO 28:14"/>र डोरीजस्ता बाटेका निखुर सुनका दुईवटा सिक्री बनाउनू, र ती सिक्रीहरूलाई मणिघरहरूमा लगाउनू ।<verse eid="EXO 28:14"/></para>
<para style="p"><verse number="15" style="v" sid="EXO 28:15"/>निर्णय गर्नलाई एउटा छाती-पाता बनाउनू । एपोदको बनावटजस्तै यो पनि सिपालु शिल्पकारको काम होस् । सुन, निलो, बैजनी र रातो ऊन र सुतीको कपडाबाट यसलाई बनाउनू ।<verse eid="EXO 28:15"/></para>
<para style="p"><verse number="16" style="v" sid="EXO 28:16"/>यो वर्गाकार र दोब्बर पट्ट्याइएको हुनुपर्छ । यसको लमाइ र चौडाइ एक-एक बित्ताको होस् ।<verse eid="EXO 28:16"/></para>
<para style="p"><verse number="17" style="v" sid="EXO 28:17"/>तैँले यसमा बहुमूल्य पत्थरका चारवटा लहर गरी मणीहरू राख्‍नू । पहिलो लहरमा मानिक, पुष्पराज र बेरूज राख्‍नू ।<verse eid="EXO 28:17"/></para>
<para style="p"><verse number="18" style="v" sid="EXO 28:18"/>दोस्रो लहरमा फिरोजा, नीर र पन्‍ना राख्‍नू ।<verse eid="EXO 28:18"/></para>
<para style="p"><verse number="19" style="v" sid="EXO 28:19"/>तेस्रो लहरमा नीलमणि, हाकिक र कटेला राख्‍नू ।<verse eid="EXO 28:19"/></para>
<para style="p"><verse number="20" style="v" sid="EXO 28:20"/>चौथो लहरमा पीतमणि, आनिक्स र बिल्लौर राख्‍नू । ती सुनका मणिघरहरूमा जडिऊन् ।<verse eid="EXO 28:20"/></para>
<para style="p"><verse number="21" style="v" sid="EXO 28:21"/>ती मणिहरू इस्राएलका बाह्र छोराका नाउँअनुसार क्रमैसँग होऊन् । छाप-औँठीमा खोपेजस्तै हरेक नाउँले बाह्र कुलका हरेक कुलको प्रतिनिधित्व गरोस् ।<verse eid="EXO 28:21"/></para>
<para style="p"><verse number="22" style="v" sid="EXO 28:22"/>छाती-पातामा डोरीजस्तो बाटेको निखुर सुनका सिक्रीहरू बनाउनू ।<verse eid="EXO 28:22"/></para>
<para style="p"><verse number="23" style="v" sid="EXO 28:23"/>छाती-पाताको लागि सुनका दुईवटा मुन्द्री बनाउनू र तिनलाई छाती-पाताका दुईवटै किनारामा लगाउनू ।<verse eid="EXO 28:23"/></para>
<para style="p"><verse number="24" style="v" sid="EXO 28:24"/>सुनका दुईवटा सिक्रीलाई छाती-पाताका किनाराहरूमा लगाउनू ।<verse eid="EXO 28:24"/></para>
<para style="p"><verse number="25" style="v" sid="EXO 28:25"/>बाटेका दुईवटा सिक्रीका अर्का दुईवटा छेउलाई दुवै मणिघरमा जोड्नू । त्यसपछि ती दुईवटालाई एपोदको काँधे-बन्धनको अगाडिपट्टि लगाउनू ।<verse eid="EXO 28:25"/></para>
<para style="p"><verse number="26" style="v" sid="EXO 28:26"/>सुनका दुईवटा मुन्द्री बनाउनू, र भित्रपट्टिको बिटको छेउमा तिनलाई छाती-पाताका अर्का दुईवटा कुनामा लगाउनू ।<verse eid="EXO 28:26"/></para>
<para style="p"><verse number="27" style="v" sid="EXO 28:27"/>तैँले थप दुईवटा सुनका मुन्द्री बनाउनू, र तिनलाई एपोदको अगाटिपट्टि दुवै काँधे-बन्धनका मुनिबाट र एपोदको निकै राम्ररी बुनेको कमरपेटीमाथिको सिउनीनेर लगाउनू ।<verse eid="EXO 28:27"/></para>
<para style="p"><verse number="28" style="v" sid="EXO 28:28"/>छाती-पाता त्यसका मुन्द्रीहरूद्वारा एपोदका मुन्द्रीहरूमा निलो फित्ताले कमरपेटीमा बाँध्‍नू ताकि त्यो बुनिएको एपोददेखि सर्न नपाओस् ।<verse eid="EXO 28:28"/></para>
<para style="p"><verse number="29" style="v" sid="EXO 28:29"/>हारून पवित्रस्थानमा जाँदा त्यसले परमप्रभुको सामु निरन्तर सम्झनाको निम्ति आफ्नो छातीमा निर्णय गर्न राखिने छाती-पातामा इस्राएलका मानिसहरूका नाउँ बोकोस् ।<verse eid="EXO 28:29"/></para>
<para style="p"><verse number="30" style="v" sid="EXO 28:30"/>निर्णय गर्नलाई छाती-पातामा ऊरीम र तुम्मीम राख्‍नू ताकि हारून परमप्रभुको सामु जाँदा ती त्यसको छातीमा होस् । यसरी हारूनले इस्राएलका मानिसहरूका लागि निर्णय गर्ने माध्यमलाई परमप्रभुको सामु सधैँ आफूसितै बोकोस् ।<verse eid="EXO 28:30"/></para>
<para style="p"><verse number="31" style="v" sid="EXO 28:31"/>तैँले एपोदको अलखा पूर्ण रूपमा निलो कपडाको बनाउनू ।<verse eid="EXO 28:31"/></para>
<para style="p"><verse number="32" style="v" sid="EXO 28:32"/>यसको बिचमा टाउको छिराउने प्वाल बनाउनू । नच्यातियोस् भन्‍नाका लागि कठालोको प्वालजस्तै बुनेको बिट होस् । यो जुलाहाको काम होस् ।<verse eid="EXO 28:32"/></para>
<para style="p"><verse number="33" style="v" sid="EXO 28:33"/>तलको फेरोको चारैतिर निलो, बैजनी र रातो धागोका दारिमहरू बनाउनू ।<verse eid="EXO 28:33"/></para>
<para style="p"><verse number="34" style="v" sid="EXO 28:34"/>तिनको वरिपरि बिच-बिचमा सुनका घण्टीहरू बनाउनू । अलखाको फेरोको चारैतिर सुनका घण्टीहरू र दारिमहरू होऊन् ।<verse eid="EXO 28:34"/></para>
<para style="p"><verse number="35" style="v" sid="EXO 28:35"/>हारूनले सेवा गर्दा त्यसले अलखा लगाओस् ताकि त्यो पवित्रस्थानमा परमप्रभुको सामु जाँदा र त्यहाँबाट आउँदा यसको आवाज सुनियोस् । त्यो नमरोस् भन्‍नाका लागि यसो गरिएको हो ।<verse eid="EXO 28:35"/></para>
<para style="p"><verse number="36" style="v" sid="EXO 28:36"/>तैँले निखुर सुनको एउटा पाता बनाउनू, र यसमा छापमा खोपेजस्तै गरी “परमप्रभुको निम्ति पवित्र” भनी खोप्‍नू ।<verse eid="EXO 28:36"/></para>
<para style="p"><verse number="37" style="v" sid="EXO 28:37"/>यस पातालाई निलो फित्ताले फेटाको अगाडिपट्टि बाँध्‍नू ।<verse eid="EXO 28:37"/></para>
<para style="p"><verse number="38" style="v" sid="EXO 28:38"/>यसलाई हारूनको निधारमा राख्‍नू । इस्राएलीहरूले परमप्रभुको निम्ति अलग गर्ने पवित्र उपहारका भेटीहरूको दोष हारूनले सधैँ बोकोस् । परमप्रभुले तिनीहरूका उपहारहरू ग्रहण गरून् भन्‍नाका लागि फेटा सधैँ त्यसको निधारमा होस् ।<verse eid="EXO 28:38"/></para>
<para style="p"><verse number="39" style="v" sid="EXO 28:39"/>तैँले मसिनो सुती कपडाबाट लबेदा बनाउनू, र फेटा पनि सुती कपडाबाट नै बनाउनू । पटुकाचाहिँ बुट्टा हाल्नेद्वारा बनाइयोस् ।<verse eid="EXO 28:39"/></para>
<para style="p"><verse number="40" style="v" sid="EXO 28:40"/>हारूनका छोराहरूका गौरव र शोभाका लागि लबेदा, पटुका र फेटाहरू बनाउनू ।<verse eid="EXO 28:40"/></para>
<para style="p"><verse number="41" style="v" sid="EXO 28:41"/>तैँले तेरा दाजु हारून र त्यसका छोराहरूलाई यी पोशाकहरू पहिराइदिनू । पुजारी भएर मेरो सेवा गरून् भनेर तैँले तिनीहरूलाई अभिषेक गर्नू, नियुक्त गर्नू र मेरो निम्ति अलग गर्नू ।<verse eid="EXO 28:41"/></para>
<para style="p"><verse number="42" style="v" sid="EXO 28:42"/>तिनीहरूका नग्‍नता ढाक्‍नलाई सुतीका भित्री पोशाकहरू बनाउनू जसले तिनीहरूको कम्मरदेखि जाँघसम्म ढाकून् ।<verse eid="EXO 28:42"/></para>
<para style="p"><verse number="43" style="v" sid="EXO 28:43"/>हारून र त्यसका छोराहरू पवित्रस्थानमा सेवा गर्नका लागि वेदीमा जाँदा वा भेट हुने पालमा प्रवेश गर्दा तिनीहरूले यी पोशाकहरू लगाऊन् । तिनीहरू दोषी ठहरिएर नमरून् भन्‍नाका लागि तिनीहरूले यी लगाउनैपर्छ । हारून र त्यसपछि त्यसका सन्तानहरूका लागि यो स्थायी विधि हो ।<verse eid="EXO 28:43"/></para>
<chapter eid="EXO 28"/>
<chapter number="29" style="c" sid="EXO 29"/>
<para style="p"><verse number="1" style="v" sid="EXO 29:1"/>तिनीहरूले पुजारी भएर मेरो सेवा गरून् भनेर तिनीहरूलाई मेरो लागि अलग गर्न तैँले गर्नुपर्ने काम यही हो । एउटा बाछा र दुईवटा निष्खोट भेडा लिएर आइज ।<verse eid="EXO 29:1"/></para>
<para style="p"><verse number="2" style="v" sid="EXO 29:2"/>अखमिरी रोटी र खमिर नहाली तेलमा मुछेको फुरौला अनि तेल दलेको खमिरविनाको बाबर पनि लिएर आइज ।<verse eid="EXO 29:2"/></para>
<para style="p"><verse number="3" style="v" sid="EXO 29:3"/>बाबरहरू मसिनो गहुँको पिठोको प्रयोग गरी बनाउनू । तिनीहरूलाई एउटा टोकरीमा हालेर साँढे र दुईवटा भेडासँगै ती ल्याउनू ।<verse eid="EXO 29:3"/></para>
<para style="p"><verse number="4" style="v" sid="EXO 29:4"/>तैँले भेट हुने पालको प्रवेशद्वारमा हारून र त्यसका छोराहरूलाई उपस्थित गरा । हारून र त्यसका छोराहरूलाई पानीले नुहाइदिनू ।<verse eid="EXO 29:4"/></para>
<para style="p"><verse number="5" style="v" sid="EXO 29:5"/>आफूसित पोशाकहरू लैजा र हारूनलाई लबेदा, एपोदको अलखा, एपोद, छाती-पाता अनि राम्ररी बुनेको एपोदको कमरपेटी लगाइदिनू ।<verse eid="EXO 29:5"/></para>
<para style="p"><verse number="6" style="v" sid="EXO 29:6"/>त्यसको शिरमा फेटा लगाइदिनू, र फेटामाथि पवित्र मुकुट पहिराइदिनू ।<verse eid="EXO 29:6"/></para>
<para style="p"><verse number="7" style="v" sid="EXO 29:7"/>त्यसपछि अभिषेक गर्ने तेल लिएर जा अनि त्यसको शिरमा खन्याइदिएर त्यसलाई अभिषेक गर् ।<verse eid="EXO 29:7"/></para>
<para style="p"><verse number="8" style="v" sid="EXO 29:8"/>त्यसका छोराहरूलाई ल्याएर तिनीहरूलाई लबेदाहरू लगाइदिनू ।<verse eid="EXO 29:8"/></para>
<para style="p"><verse number="9" style="v" sid="EXO 29:9"/>हारून र त्यसका छोराहरूलाई पटुका र फेटाहरू लगाइदिनू । पुजारी पद तिनीहरूका लागि सदाको विधि हो । यसरी तैँले हारून र त्यसका छोराहरूलाई मेरो सेवा गर्न अभिषेक गर्नू ।<verse eid="EXO 29:9"/></para>
<para style="p"><verse number="10" style="v" sid="EXO 29:10"/>तिमीहरू सबैले भेट हुने पालको सामु बाछो ल्याउनू, अनि हारून र त्यसका छोराहरूले त्यसको टाउकोमाथि हात राख्‍नेछन् ।<verse eid="EXO 29:10"/></para>
<para style="p"><verse number="11" style="v" sid="EXO 29:11"/>तैँले भेट हुने पालको प्रवेशद्वारमा परमप्रभुको सामु त्यस बाछोलाई मार्नू ।<verse eid="EXO 29:11"/></para>
<para style="p"><verse number="12" style="v" sid="EXO 29:12"/>बाछोको थोरै रगत लिएर तेरो औँलाले वेदीका सिङहरूमा छर्की, अनि बाँकी रगत वेदीको आधारमा खन्याइदिनू ।<verse eid="EXO 29:12"/></para>
<para style="p"><verse number="13" style="v" sid="EXO 29:13"/>आन्द्रा-भुँडी ढाक्‍ने सबै बोसो र कलेजो ढाक्‍ने मासु अनि दुईवटा मिर्गोलासाथै तिनमा भएका बोसोसमेत लिएर ती सबैलाई वेदीमा जलाइदिनू ।<verse eid="EXO 29:13"/></para>
<para style="p"><verse number="14" style="v" sid="EXO 29:14"/>तर बाछोको मासु, यसको छाला र गोबरचाहिँ छाउनीबाहिर लगेर जलाइदिनू । यो पापबलि हो ।<verse eid="EXO 29:14"/></para>
<para style="p"><verse number="15" style="v" sid="EXO 29:15"/>तैँले एउटा भेडा पनि लिनू अनि हारून र त्यसका छोराहरूले त्यसको टाउकोमाथि आ-आफ्ना हात राखून् ।<verse eid="EXO 29:15"/></para>
<para style="p"><verse number="16" style="v" sid="EXO 29:16"/>भेडालाई मारेर त्यसको रगत वेदीका चारैतिर छर्कनू ।<verse eid="EXO 29:16"/></para>
<para style="p"><verse number="17" style="v" sid="EXO 29:17"/>त्यस भेडालाई टुक्रा-टुक्रा पारेर त्यसका आन्द्राभुँडी र खुट्टाहरूलाई धुनू अनि ती आन्द्राभुँडी, त्यसका टुक्राहरू र टाउकोसमेत<verse eid="EXO 29:17"/></para>
<para style="p"><verse number="18" style="v" sid="EXO 29:18"/>वेदीमा राखिदिनू । त्यसपछि सिङ्गै भेडालाई जलाउनू । यो परमप्रभुलाई आगोद्वारा चढाइने मिठो बास्‍ना भएको होमबलि हो ।<verse eid="EXO 29:18"/></para>
<para style="p"><verse number="19" style="v" sid="EXO 29:19"/>त्यसपछि तैँले अर्को भेडा लिनू, अनि हारून र त्यसका छोराहरूले त्यसको टाउकोमाथि आ-आफ्ना हात राखून् ।<verse eid="EXO 29:19"/></para>
<para style="p"><verse number="20" style="v" sid="EXO 29:20"/>अनि तैँले भेडालाई मारेर त्यसको थोरै रगत लिई हारूनको दाहिने कान, त्यसका छोराहरूका दाहिने कानहरू, तिनीहरूका दाहिने हातका बुढी औँला र तिनीहरूका खुट्टाका बुढी औँलामा लगाइदिनू । त्यसपछि रगत वेदीको हरेक किनाराको वरिपरि छर्किदिनू ।<verse eid="EXO 29:20"/></para>
<para style="p"><verse number="21" style="v" sid="EXO 29:21"/>तैँले वेदीमा भएको थोरै रगत र थोरै अभिषेक गर्ने तेल लिएर त्यसलाई हारून र त्यसका पोशाकहरू अनि त्यसका छोराहरू र तिनीहरूका पोशाकहरूमा छर्किदे । तब हारून र त्यसका पोशाकहरू, त्यसका छोराहरूसाथै त्यसका छोराहरूका पोशाकहरू मेरो लागि अलग गरिनेछन् ।<verse eid="EXO 29:21"/></para>
<para style="p"><verse number="22" style="v" sid="EXO 29:22"/>तैँले भेडाको बोसो, बोसे पुच्छर, आन्द्रभुँडी ढाक्‍ने बोसो, कलेजोको मासु, दुईवटा मिर्गौला र तिनमा भएका बोसो अनि दाहिने साँप्रो लिनू किनकि यो भेडा मेरो लागि पुजारीको अर्पणको लागि हो ।<verse eid="EXO 29:22"/></para>
<para style="p"><verse number="23" style="v" sid="EXO 29:23"/>परमप्रभुको सामु भएको खमिर नहालेको रोटीको टोकरीबाट एउटा रोटी, तेलमा पोलेको एउटा फुरौला र एउटा बाबर लिनू ।<verse eid="EXO 29:23"/></para>
<para style="p"><verse number="24" style="v" sid="EXO 29:24"/>तैँले यी सबै हारूनका हात र त्यसका छोराहरूका हातमा राखिदिनू अनि परमप्रभुको सामु डोलाइने बलिको लागि मेरो सामु डोलाउनू ।<verse eid="EXO 29:24"/></para>
<para style="p"><verse number="25" style="v" sid="EXO 29:25"/>त्यसपछि तिनीहरूका हातबाट खाना लिएर होमबलिसँगै वेदीमा तिनलाई जलाइदिनू । यसले मलाई मिठो बास्‍ना दिनेछ । यो मेरो लागि आगोद्वारा चढाइने बलि हो ।<verse eid="EXO 29:25"/></para>
<para style="p"><verse number="26" style="v" sid="EXO 29:26"/>हारूनको अर्पणको भेडाको ह्याकुलो लिएर यसलाई परमप्रभुको सामु डोलाइने बलिको रूपमा डोलाउनू, र योचाहिँ तेरो भाग हुनेछ ।<verse eid="EXO 29:26"/></para>
<para style="p"><verse number="27" style="v" sid="EXO 29:27"/>तैँले हारून र त्यसका छोराहरूका निम्ति दिइएको डोलाइने बलिको ह्याकुलो र साँप्रो मेरो लागि अलग गर् ।<verse eid="EXO 29:27"/></para>
<para style="p"><verse number="28" style="v" sid="EXO 29:28"/>यो हारून र त्यसका छोराहरूका लागि अनन्तको विधि हुनेछ । इस्राएलका मानिसहरूले तिनीहरूका मेलबलिबाट परमप्रभुलाई दिनुपर्ने भाग यही हो ।<verse eid="EXO 29:28"/></para>
<para style="p"><verse number="29" style="v" sid="EXO 29:29"/>हारूनपछि त्यसका पवित्र पोशाकहरू त्यसका छोराहरूका लागि सुरक्षित राख्‍नू । तिनीहरू तिनमा अभिषेक गरिएर तिनीहरूलाई मेरो निम्ति नियुक्त गर्नू ।<verse eid="EXO 29:29"/></para>
<para style="p"><verse number="30" style="v" sid="EXO 29:30"/>हारूनपछि त्यसका छोराहरूमध्ये पुजारी हुनेचाहिँ पवित्रस्थानमा मेरो सेवा गर्न भेट हुने पालमा आउँदा त्यसले सात दिनसम्म ती पोशाकहरू लगाओस् ।<verse eid="EXO 29:30"/></para>
<para style="p"><verse number="31" style="v" sid="EXO 29:31"/>मेरो निम्ति पुजारीहरूको नियुक्ति गर्दा तैँले भेडा लिई त्यसको मासुलाई पवित्रस्थानमा उमाल्नू ।<verse eid="EXO 29:31"/></para>
<para style="p"><verse number="32" style="v" sid="EXO 29:32"/>हारून र त्यसका छोराहरूले भेट हुने पालको प्रवेशद्वारमा भेडाको मासु र टोकरीमा भएको रोटी खाऊन् ।<verse eid="EXO 29:32"/></para>
<para style="p"><verse number="33" style="v" sid="EXO 29:33"/>मेरो निम्ति अलग गर्नका निम्ति तिनीहरूलाई प्रायश्‍चित्त गर्न र नियुक्त गर्न तिनीहरूलाई दिइएका मासु, रोटी तिनीहरूले खाऊन् । त्यो खाना कसैले नखाओस् किनकि त्यो मेरो निम्ति अर्पण गरिएको र मलाई छुट्ट्याइएको खाना हो ।<verse eid="EXO 29:33"/></para>
<para style="p"><verse number="34" style="v" sid="EXO 29:34"/>अर्पण बलिको कुनै पनि खाना वा रोटी भोलिपल्ट बिहानसम्म रह्‍यो भने त्यसलाई जलाइदिनू । यो मेरो लागि अलग गरिएकोले यसलाई खानुहुँदैन ।<verse eid="EXO 29:34"/></para>
<para style="p"><verse number="35" style="v" sid="EXO 29:35"/>यसरी मैले तँलाई आज्ञा गरेका सबै कुराबमोजिम हारून र त्यसका छोराहरूलाई गर्नू । तैँले सात दिन लगाएर तिनीहरूलाई तयार पार्नू ।<verse eid="EXO 29:35"/></para>
<para style="p"><verse number="36" style="v" sid="EXO 29:36"/>हरेक दिन प्रायश्‍चित्तको लागि तैँले एउटा बाछो पापबलिको रूपमा चढाउनू । वेदीको लागि प्रायश्‍चित्त गरेर तैँले यसलाई शुद्ध पार्नू, र यसलाई मेरो लागि अलग गर्न यसलाई अभिषेक गर्नू ।<verse eid="EXO 29:36"/></para>
<para style="p"><verse number="37" style="v" sid="EXO 29:37"/>सात दिन लगाएर वेदीको लागि प्रायश्‍चित्त गर्नू अनि त्यसलाई परमप्रभुको निम्ति अलग गर्नू । तब वेदी मेरो लागि पूर्ण रूपमा पवित्र हुनेछ । वेदीलाई छुने जुनसुकै कुरो परमप्रभुको लागि पवित्र हुनेछ ।<verse eid="EXO 29:37"/></para>
<para style="p"><verse number="38" style="v" sid="EXO 29:38"/>तैँले हरेक दिन वेदीमा नियमित रूपमा एक-वर्षे दुईवटा थुमा चढाउनू ।<verse eid="EXO 29:38"/></para>
<para style="p"><verse number="39" style="v" sid="EXO 29:39"/>एउटा थुमा बिहान चढाइनुपर्छ भने अर्को बेलुका ।<verse eid="EXO 29:39"/></para>
<para style="p"><verse number="40" style="v" sid="EXO 29:40"/>पहिलो थुमासँगै एक लिटर पेलेको भद्राक्षको तेलमा मुछेको आधा पाथी मसिनो पिठो र अर्घबलिको रूपमा एक लिटर दाखमद्य चढाउनू ।<verse eid="EXO 29:40"/></para>
<para style="p"><verse number="41" style="v" sid="EXO 29:41"/>तैँले दोस्रो थुमा बेलुकी चढाउनू । बिहानजस्तै अन्‍नबलि र अर्घबलि पनि चढाउनू । यी कुराहरूले मेरो लागि मिठो बास्‍ना ल्याउनेछन् । यो मेरो लागि आगोद्वारा चढाइने बलि हो ।<verse eid="EXO 29:41"/></para>
<para style="p"><verse number="42" style="v" sid="EXO 29:42"/>मैले तिमीहरूसित बातचित गर्ने परमप्रभुको सामु भेट हुने पालको प्रवेशद्वारमा तिमीहरूका पुस्ता-पुस्तासम्म यी नियमित होमबलिहरू होऊन् ।<verse eid="EXO 29:42"/></para>
<para style="p"><verse number="43" style="v" sid="EXO 29:43"/>म इस्राएलीहरूसित त्यहीँ नै भेट गर्नेछु । मेरो महिमाद्वारा पाल मेरो लागि अलग गरिनेछ ।<verse eid="EXO 29:43"/></para>
<para style="p"><verse number="44" style="v" sid="EXO 29:44"/>म भेट हुने पाल र मेरो लागि मात्र प्रयोग हुने वेदीलाई पवित्र पार्नेछु । पुजारी भएर मेरो सेवा गर्नका निम्ति हारून र त्यसका छोराहरूलाई पनि म पवित्र पार्नेछु ।<verse eid="EXO 29:44"/></para>
<para style="p"><verse number="45" style="v" sid="EXO 29:45"/>म इस्राएलीहरूका बिचमा बस्‍नेछु र तिनीहरूका परमेश्‍वर हुनेछु ।<verse eid="EXO 29:45"/></para>
<para style="p"><verse number="46" style="v" sid="EXO 29:46"/>म तिनीहरूका बिचमा बस्‍न सकूँ भनेर तिनीहरूलाई मिश्र देशबाट बाहिर ल्याउने परमप्रभु तिनीहरूका परमेश्‍वर हुँ भनी तिनीहरूले जान्‍नेछन् । म परमप्रभु तिनीहरूका परमेश्‍वर हुँ ।<verse eid="EXO 29:46"/></para>
<chapter eid="EXO 29"/>
<chapter number="30" style="c" sid="EXO 30"/>
<para style="p"><verse number="1" style="v" sid="EXO 30:1"/>तैँले धूप बाल्नलाई बबुल काठबाट एउटा वेदी बनाउनू ।<verse eid="EXO 30:1"/></para>
<para style="p"><verse number="2" style="v" sid="EXO 30:2"/>यसको लमाइ एक हात र चौडाइ एक हातको होस् । यो वर्गाकार हुनुपर्छ र यसको उचाइ दुई हातको हुनुपर्छ । यसका सिङहरू त्यही एउटै टुक्रा काठबाट बनाइएका होऊन् ।<verse eid="EXO 30:2"/></para>
<para style="p"><verse number="3" style="v" sid="EXO 30:3"/>धूप वेदीको माथिल्लो भाग, यसका किनाराहरू र सिङहरू सबै नै निखुर सुनले मोहोरिऊन् । यसको चारैतिर सुनको बिट लगाउनू ।<verse eid="EXO 30:3"/></para>
<para style="p"><verse number="4" style="v" sid="EXO 30:4"/>यसको बिटमुनि वेदीका दुवै पाटामा सुनका दुईवटा मुन्द्रा बनाएर त्यसका दुवैतिर लगाउनू, र बोक्‍ने डन्डाहरूका लागि ती मुन्द्राचाहिँ घर होऊन् ।<verse eid="EXO 30:4"/></para>
<para style="p"><verse number="5" style="v" sid="EXO 30:5"/>डन्डाहरू बबुल काठबाट बनाएर तिनलाई सुनले मोहोर्नू ।<verse eid="EXO 30:5"/></para>
<para style="p"><verse number="6" style="v" sid="EXO 30:6"/>तैँले धुपको वेदीलाई गवाहीको सन्दुकनेर भएको पर्दाको सामुन्‍ने राख्‍नू । यो मैले तँलाई भेट्ने गवाहीको सन्दुकमाथि राखिएको प्रायश्‍चित्तको ढकनीको सामु हुनेछ ।<verse eid="EXO 30:6"/></para>
<para style="p"><verse number="7" style="v" sid="EXO 30:7"/>हारूनले हरेक बिहान सुगन्धित धूप बाल्नू । त्यसले दियाहरूको रेखदेख गर्दा यसलाई बाल्नू,<verse eid="EXO 30:7"/></para>
<para style="p"><verse number="8" style="v" sid="EXO 30:8"/>र पुस्ता-पुस्तासम्म परमप्रभुको सामु नियमित रूपमा धूप बलिरहोस् भनेर हारूनले हरेक साँझमा दियाहरू बाल्नू ।<verse eid="EXO 30:8"/></para>
<para style="p"><verse number="9" style="v" sid="EXO 30:9"/>तर त्यस धूपको वेदीमा तैँले अरू किसिमका धूप नबाल्नू, न त कुनै होमबलि वा अन्‍नबलि चढाउनू । यसमाथि कुनै अर्घबलि नचढाउनू ।<verse eid="EXO 30:9"/></para>
<para style="p"><verse number="10" style="v" sid="EXO 30:10"/>वर्षको एक चोटि हारूनले यसका सिङहरूमा प्रायश्‍चित्त गरोस् । पापबलिको रगतले पुस्ता-पुस्तासम्म त्यसले वर्षको एक चोटि प्रायश्‍चित्त गर्नेछ । यो परमप्रभुको निम्ति अति पवित्र छ ।”<verse eid="EXO 30:10"/></para>
<para style="p"><verse number="11" style="v" sid="EXO 30:11"/>तब परमप्रभुले मोशालाई यसो भन्‍नुभयो,<verse eid="EXO 30:11"/></para>
<para style="p"><verse number="12" style="v" sid="EXO 30:12"/>“तैँले इस्राएलीहरूको जनगणना लिँदा हरेक व्यक्तिले परमप्रभुको निम्ति आफ्नो जीवनको मोल तिरोस् । तैँले तिनीहरूको गणना गरिसकेपछि यसो गर्नू ताकि जनगणना गर्दा तिनीहरूका बिचमा कुनै विपत्ति नआओस् ।<verse eid="EXO 30:12"/></para>
<para style="p"><verse number="13" style="v" sid="EXO 30:13"/>जनगणनामा गन्ती भएको हरेकले पवित्रस्थानको शेकेलको नापअनुसार चाँदीको आधा शेकेल तिरोस् (एक शेकेल बराबर बिस गेरा हुन्छ) । यो आधा शेकेल परमप्रभुको निम्ति भेटी हुनेछ ।<verse eid="EXO 30:13"/></para>
<para style="p"><verse number="14" style="v" sid="EXO 30:14"/>बिस वर्षभन्दा माथिको गन्ती हुने हरेकले मलाई यो भेटी दिनुपर्छ ।<verse eid="EXO 30:14"/></para>
<para style="p"><verse number="15" style="v" sid="EXO 30:15"/>मानिसहरूले आ-आफ्ना जीवनको प्रायश्‍चित्तको लागि मलाई यो भेटी दिँदा धनीहरूले आधा शेकेलभन्दा बढी नदेऊन् न त गरिबहरूले कम देऊन् ।<verse eid="EXO 30:15"/></para>
<para style="p"><verse number="16" style="v" sid="EXO 30:16"/>तैँले इस्राएलीहरूबाट यो प्रायश्‍चित्तको पैसा लिएर यसलाई भेट हुने पालको कामको लागि छुट्ट्याउनुपर्छ । यो इस्राएलीहरूका जीवनको निम्ति प्रायश्‍चित्त गर्न मेरो सामु तिनीहरूको सम्झना होस् ।”<verse eid="EXO 30:16"/></para>
<para style="p"><verse number="17" style="v" sid="EXO 30:17"/>तब परमप्रभुले मोशालाई यसो भन्‍नुभयो,<verse eid="EXO 30:17"/></para>
<para style="p"><verse number="18" style="v" sid="EXO 30:18"/>“तैँले धुनलाई काँसाको एउटा ठुलो बाटा बना । यो भेट हुने पाल र वेदीको बिचमा होस् र यसमा पानी राख्‍नू ।<verse eid="EXO 30:18"/></para>
<para style="p"><verse number="19" style="v" sid="EXO 30:19"/>हारून र त्यसका छोराहरूले यो पानीले तिनीहरूका हात र खुट्टा धोऊन् ।<verse eid="EXO 30:19"/></para>
<para style="p"><verse number="20" style="v" sid="EXO 30:20"/>तिनीहरू आगोद्वारा चढाइने बलि लिएर मेरो सेवा गर्न भेट हुने पालमा जाँदा वा वेदीको नजिक जाँदा तिनीहरू नमरून् भनेर तिनीहरूले पानीले धुनुपर्छ ।<verse eid="EXO 30:20"/></para>
<para style="p"><verse number="21" style="v" sid="EXO 30:21"/>तिनीहरू नमरून् भनेर तिनीहरूले आ-आफ्ना हातगोडा धोऊन् । हारून र त्यसका मानिसहरूका पुस्ता-पुस्ताका लागि यो एउटा स्थायी विधि हो ।”<verse eid="EXO 30:21"/></para>
<para style="p"><verse number="22" style="v" sid="EXO 30:22"/>तब परमप्रभुले मोशालाई यसो भन्‍नुभयो,<verse eid="EXO 30:22"/></para>
<para style="p"><verse number="23" style="v" sid="EXO 30:23"/>“तैँले यी असल-असल मसलाहरू अर्थात् ५०० शेकेल तरल मूर्र, २५० शेकेल बास्‍ना आउने दालचिनी, २५० शेकेल बास्‍ना आउने बोझो,<verse eid="EXO 30:23"/></para>
<para style="p"><verse number="24" style="v" sid="EXO 30:24"/>५०० शेकेल तेजपात– सबैको नाप पवित्रस्थानको हिसाबले– र एक हीन भद्राक्षको तेल लिनू ।<verse eid="EXO 30:24"/></para>
<para style="p"><verse number="25" style="v" sid="EXO 30:25"/>तैँले यी सामग्रीहरूबाट अभिषेक गर्ने पवित्र तेल अर्थात् सुगन्धित मसला बनाउनू । यो मेरो लागि सुरक्षित अभिषेक गर्ने पवित्र तेल हुनेछ ।<verse eid="EXO 30:25"/></para>
<para style="p"><verse number="26" style="v" sid="EXO 30:26"/>तैँले यस तेलले भेट हुने पालसाथै गवाहीको सन्दुक,<verse eid="EXO 30:26"/></para>
<para style="p"><verse number="27" style="v" sid="EXO 30:27"/>टेबुल र यसका सबै भाँडाकुँडा, सामदान र यसका सामान, धूपको वेदी,<verse eid="EXO 30:27"/></para>
<para style="p"><verse number="28" style="v" sid="EXO 30:28"/>होमबलि चढाउने वेदीलगायत यसका सबै सामान र धुनलाई प्रयोग गरिने बाटालाई अभिषेक गर्नू ।<verse eid="EXO 30:28"/></para>
<para style="p"><verse number="29" style="v" sid="EXO 30:29"/>ती मेरो लागि पवित्र होऊन् भनेर तिनलाई मेरो लागि अलग गर्नू । तिनलाई छुने कुनै पनि कुरो पनि पवित्र हुनेछ ।<verse eid="EXO 30:29"/></para>
<para style="p"><verse number="30" style="v" sid="EXO 30:30"/>हारून र त्यसका छोराहरूले पुजारी भएर मेरो सेवा गरून् भनेर तैँले तिनीहरूलाई मेरो निम्त अलग गर् ।<verse eid="EXO 30:30"/></para>
<para style="p"><verse number="31" style="v" sid="EXO 30:31"/>तैँले इस्राएलीहरूलाई भन्‍नू, “तिमीहरूका मानिसहरूका पुस्ता-पुस्तासम्म यो परमप्रभुको निम्ति अलग गरिएको अभिषेक गर्ने तेल होस् ।<verse eid="EXO 30:31"/></para>
<para style="p"><verse number="32" style="v" sid="EXO 30:32"/>यसलाई मानिसको छालामा दल्नुहुँदैन, न त उही सुत्र प्रयोग गरेर यस्तो तेल बनाउनुहुन्छ किनकि यो परमप्रभुको निम्ति अलग गरिएको हो । तैँले यसलाई यसरी नै हेर्नुपर्छ ।<verse eid="EXO 30:32"/></para>
<para style="p"><verse number="33" style="v" sid="EXO 30:33"/>जसले यस्तो अत्तर बनाउँछ वा जसले अरू कसैको शरीरमा यसलाई लगाइदिन्छ त्यो व्यक्ति तिमीहरूको जातिबाट बहिष्कृत हुनेछ ।”<verse eid="EXO 30:33"/></para>
<para style="p"><verse number="34" style="v" sid="EXO 30:34"/>परमप्रभुले मोशालाई भन्‍नुभयो, “बराबरी परिमाणमा शुद्ध सेतो-धूपसहित खोटो, सेखलेट र हिङजस्तै चोपजस्ता सुगन्धित मसलाहरू लिनू ।<verse eid="EXO 30:34"/></para>
<para style="p"><verse number="35" style="v" sid="EXO 30:35"/>नुन मिसिएको शुद्ध र पवित्र हुने गरी धूपको रूपमा अत्तर बनाउनेले जस्तै गरी त्यसलाई बनाउनू ।<verse eid="EXO 30:35"/></para>
<para style="p"><verse number="36" style="v" sid="EXO 30:36"/>तैँले यसलाई मसिनो गरी पिस्‍नू । यसको थोरै भागलाई मैले तँसित भेट गर्ने भेट हुने पालमा राखिने गवाहीको सन्दुकको सामुन्‍ने राख्‍नू । तैँले यसलाई मेरो लागि अति पवित्र ठान्‍नू ।<verse eid="EXO 30:36"/></para>
<para style="p"><verse number="37" style="v" sid="EXO 30:37"/>तैँले बनाउने यो धूपजस्तै उही सुत्र प्रयोग गरेर आफ्नो लागि अर्को कुनै धूप नबनाउनू । यो मेरो लागि अति पवित्र होस् ।<verse eid="EXO 30:37"/></para>
<para style="p"><verse number="38" style="v" sid="EXO 30:38"/>अत्तरको रूपमा प्रयोग गर्न जसले योजस्तै कुनै धूप बनाउँछ, त्यो आफ्नो जातिबाट बहिष्कृत हुनेछ ।”<verse eid="EXO 30:38"/></para>
<chapter eid="EXO 30"/>
<chapter number="31" style="c" sid="EXO 31"/>
<para style="p"><verse number="1" style="v" sid="EXO 31:1"/>तब परमप्रभुले मोशालाई भन्‍नुभयो,<verse eid="EXO 31:1"/></para>
<para style="p"><verse number="2" style="v" sid="EXO 31:2"/>“हेर्, मैले यहूदाको कुलबाट हूरको नाति, ऊरीको छोरो बजलेललाई डाकेको छु ।<verse eid="EXO 31:2"/></para>
<para style="p"><verse number="3" style="v" sid="EXO 31:3"/>सबै किसिमका कारीगरीको काम गर्नका लागि त्यसलाई बुद्धि, समझशक्ति, ज्ञान दिन मेरा आत्माले भरिपूर्ण पारेको छु ।<verse eid="EXO 31:3"/></para>
<para style="p"><verse number="4" style="v" sid="EXO 31:4"/>त्यसले सुन, चाँदी, काँसाका कलापूर्ण रचनाहरू बनाउनेछ ।<verse eid="EXO 31:4"/></para>
<para style="p"><verse number="5" style="v" sid="EXO 31:5"/>सबै किसिमका कारीगरीका काम गर्न त्यसले पत्थर काट्ने, जड्ने र काठ खोप्‍ने गर्छ ।<verse eid="EXO 31:5"/></para>
<para style="p"><verse number="6" style="v" sid="EXO 31:6"/>त्योबाहेक मैले दानको कुलबाट अहीसामाकको छोरो ओहोलीआबलाई नियुक्त गरेको छु । मैले तिनीहरूलाई आज्ञा गरेमुताबिक तिनीहरूले बनाउन सकून् भनेर सबै बुद्धिमानीहरूका ह्रदयमा मैले सिप हालिदिएको छु । तिनीहरूले बनाउने सामग्रीहरू यिनै हुन्:<verse eid="EXO 31:6"/></para>
<para style="p"><verse number="7" style="v" sid="EXO 31:7"/>भेट हुने पाल, गवाहीको सन्दुक, सन्दुकमाथि राखिने प्रायश्‍चित्तको ढकनी, पालका सबै सरसामान अर्थात्<verse eid="EXO 31:7"/></para>
<para style="p"><verse number="8" style="v" sid="EXO 31:8"/>टेबुल र यसका भाँडाकुँडाहरू, शुद्ध सामदानसहित यसका सबै सामान, धूपको वेदी,<verse eid="EXO 31:8"/></para>
<para style="p"><verse number="9" style="v" sid="EXO 31:9"/>होमबलिको लागि वेदीसहित यसका सबै सामान र आधार भएको ठुलो बाटा ।<verse eid="EXO 31:9"/></para>
<para style="p"><verse number="10" style="v" sid="EXO 31:10"/>यसमा राम्ररी बुनेको पोशाकहरू अर्थात् हारून पुजारी र त्यसका छोराहरूका निम्ति पवित्र पोशाकहरू पनि पर्छन् । पुजारी भएर मेरो सेवा गरून् भनेर तिनीहरू मेरो लागि अलग गरिएका हुन् ।<verse eid="EXO 31:10"/></para>
<para style="p"><verse number="11" style="v" sid="EXO 31:11"/>पवित्रस्थानको लागि अभिषेक गर्ने तेल र सुगन्धित धूप पनि यसमा पर्छन् । मैले तँलाई आज्ञा गरेबमोजिम यी कारीगारहरूले यी सबै थोक बनाऊन् ।”<verse eid="EXO 31:11"/></para>
<para style="p"><verse number="12" style="v" sid="EXO 31:12"/>तब परमप्रभुले मोशालाई भन्‍नुभयो,<verse eid="EXO 31:12"/></para>
<para style="p"><verse number="13" style="v" sid="EXO 31:13"/>“इस्राएलीहरूलाई भन्, 'तिमीहरूले निश्‍चय नै परमप्रभुको शबाथ-दिन मान्‍नू किनकि तिमीहरूका मानिसहरूका पुस्ता-पुस्तासम्म यो तिमीहरू र मेरो बिचमा एउटा चिन्ह हुनेछ ताकि तिमीहरूलाई मेरो निम्ति अलग गर्ने परमप्रभु म नै हुँ भनी तिमीहरूले जान्‍नेछौ ।<verse eid="EXO 31:13"/></para>
<para style="p"><verse number="14" style="v" sid="EXO 31:14"/>त्यसैले तिमीहरूले शबाथ मान्‍नू किनभने यो मेरो लागि अलग गरिएको तिमीहरूद्वारा मान्‍नुपर्ने पवित्र दिन हो । यसलाई अशुद्ध गर्ने कुनै पनि व्यक्ति निश्‍चय नै मारिनेछ । जसले शबाथमा काम गर्छ, त्यो व्यक्ति निश्‍चय नै आफ्नो जातिबाट बहिष्कृत हुनेछ ।<verse eid="EXO 31:14"/></para>
<para style="p"><verse number="15" style="v" sid="EXO 31:15"/>छ दिनसम्म काम गर्नू, तर सातौँचाहिँ दिन परमप्रभुको सामु पूर्ण विश्रामको पवित्र शबाथ हुनेछ । शबाथ-दिनमा काम गर्ने जोसुकै पनि निश्‍चय मारिनेछ ।<verse eid="EXO 31:15"/></para>
<para style="p"><verse number="16" style="v" sid="EXO 31:16"/>त्यसकारण, इस्राएलीहरूले शबाथलाई मान्‍नैपर्छ । एउटा स्थायी विधिको रूपमा तिनीहरूका पुस्तौँ-पुस्तासम्म तिनीहरूले यसको पालना गर्नुपर्छ ।<verse eid="EXO 31:16"/></para>
<para style="p"><verse number="17" style="v" sid="EXO 31:17"/>शबाथ सधैँ म परमप्रभु र इस्राएलीहरूका बिचमा एउटा चिन्ह हुनेछ किनकि छ दिनमा परमप्रभुले स्वर्ग र पृथ्वी बनाउनुभयो अनि सातौँ दिनमा चाहिँ उहाँले कामबाट विश्राम लिनुभयो ।”<verse eid="EXO 31:17"/></para>
<para style="p"><verse number="18" style="v" sid="EXO 31:18"/>सिनै पर्वतमा परमप्रभु मोशासित बोलिसक्‍नुभएपछि उहाँले तिनलाई आफ्नै हातले लेखेका करारका दुईवटा शिला-पाटी दिनुभयो ।<verse eid="EXO 31:18"/></para>
<chapter eid="EXO 31"/>
<chapter number="32" style="c" sid="EXO 32"/>
<para style="p"><verse number="1" style="v" sid="EXO 32:1"/>जब मानिसहरूले मोशा पर्वतबाट आउन ढिलाइ गरेको देखे तिनीहरू हारूनको वरिपरि भेला भई तिनलाई भने, “हाम्रो अगिअगि जाने एउटा मूर्ति बनाऔँ । हामीलाई मिश्र देशबाट बाहिर ल्याउने मोशालाई के भयो हामी जान्दैनौँ ।”<verse eid="EXO 32:1"/></para>
<para style="p"><verse number="2" style="v" sid="EXO 32:2"/>त्यसैले हारूनले तिनीहरूलाई भने, “तिमीहरूका पत्‍नीहरू र छोराछोरीहरूका कानमा भएका सुनका कुण्डलहरू फुकाली मकहाँ लेओ ।”<verse eid="EXO 32:2"/></para>
<para style="p"><verse number="3" style="v" sid="EXO 32:3"/>सबै मानिसले तिनीहरूका कानमा लगाएका कुण्डलहरू फुकाली हारूनकहाँ ल्याए ।<verse eid="EXO 32:3"/></para>
<para style="p"><verse number="4" style="v" sid="EXO 32:4"/>तिनले तिनीहरूबाट पाएको सुनलाई हतियारले खोपेर बाछाको एउटा मूर्ति बनाए । तब मानिसहरूले भने, “हे इस्राएल हो, मिश्रबाट तिमीहरूलाई बाहिर निकालेर ल्याउने देव यिनै हुन् ।”<verse eid="EXO 32:4"/></para>
<para style="p"><verse number="5" style="v" sid="EXO 32:5"/>हारूनले यो देखेपछि तिनले बाछाको सामु एउटा वेदी बनाए र यस्तो घोषणा गरे, “भोलि परमप्रभुको आदरको लागि एउटा चाड हुनेछ ।”<verse eid="EXO 32:5"/></para>
<para style="p"><verse number="6" style="v" sid="EXO 32:6"/>भोलिपल्ट मानिसहरू सबेरै उठे र तिनीहरूले होमबलि र मेलबलि चढाए । तब तिनीहरू खान र पिउनलाई बसे अनि मोजमा डुब्‍न लागे ।<verse eid="EXO 32:6"/></para>
<para style="p"><verse number="7" style="v" sid="EXO 32:7"/>तब परमप्रभुले मोशालाई भन्‍नुभयो, “चाँडै तल ओर्ली, किनकि तैँले मिश्र देशबाट बाहिर ल्याएका मानिसहरूले आफैलाई भ्रष्‍ट पारिसकेका छन् ।<verse eid="EXO 32:7"/></para>
<para style="p"><verse number="8" style="v" sid="EXO 32:8"/>मैले आज्ञा गरेको मार्गबाट तिनीहरू चाँडै नै विचलित भएका छन् । तिनीहरूले आफ्ना लागि गाईको मूर्ति बनाएर यसको पूजा गरेका छन् र बलिदान चढाएका छन् । तिनीहरूले भनेका छन् 'हे इस्राएल हो, मिश्र देशबाट तिमीहरूलाई बाहिर ल्याउने देव यिनै हुन्' ।”<verse eid="EXO 32:8"/></para>
<para style="p"><verse number="9" style="v" sid="EXO 32:9"/>तब परमप्रभुले मोशालाई भन्‍नुभयो, “मैले यो जातिलाई देखेको छु । हेर्, तिनीहरू हठी मानिसहरू हुन् ।<verse eid="EXO 32:9"/></para>
<para style="p"><verse number="10" style="v" sid="EXO 32:10"/>अब मलाई रोक्‍ने कोसिस नगर् । मेरो क्रोध तिनीहरूको विरुद्धमा दन्कनेछ । त्यसैले म तिनीहरूलाई नष्‍ट गर्नेछु । तब म तँबाट नै एउटा ठुलो जाति बनाउनेछु ।”<verse eid="EXO 32:10"/></para>
<para style="p"><verse number="11" style="v" sid="EXO 32:11"/>तर मोशाले परमप्रभु तिनका परमेश्‍वरलाई शान्त पार्न खोजे । तिनले भने, “हे परमप्रभु, आफ्नो ठुलो सामर्थ्य र शक्तिशाली हातले मिश्र देशबाट तपाईंले बाहिर ल्याउनुभएका यी मानिसहरूको विरुद्ध तपाईंको क्रोध किन दन्किने?<verse eid="EXO 32:11"/></para>
<para style="p"><verse number="12" style="v" sid="EXO 32:12"/>मिश्रीहरूले किन यसो भन्‍ने, 'तिनीहरूलाई पर्वतमा लगेर मार्न र पृथ्वीको सतहबाट नष्‍ट गर्न उहाँले तिनीहरूलाई दुष्‍ट मनसाय लिएर बाहिर निकाल्नुभयो?' आफ्नो क्रोधलाई शान्त पार्नुहोस् र यो जातिलाई दण्ड दिनबाट मन बद्लनुहोस् ।<verse eid="EXO 32:12"/></para>
<para style="p"><verse number="13" style="v" sid="EXO 32:13"/>तपाईंका दासहरू अब्राहाम, इसहाक र इस्राएललाई सम्झनुहोस् जसलाई तपाईंले आफ्नै खातिर यसो भनेर शपथ खानुभएको थियो, 'म तिमीहरूका सन्तानहरूलाई आकाशको ताराजत्तिकै बढाउनेछु र मैले तिमीहरूका सन्तानहरूलाई दिने भनेका यी सबै देश दिनेछु । तिनीहरूले सदाको लागि यसको अधिकार गर्नेछन्' ।”<verse eid="EXO 32:13"/></para>
<para style="p"><verse number="14" style="v" sid="EXO 32:14"/>तब आफ्नो जातिलाई हानि गर्नदेखि परमप्रभुले आफ्नो मन बद्लनुभयो ।<verse eid="EXO 32:14"/></para>
<para style="p"><verse number="15" style="v" sid="EXO 32:15"/>तब मोशा फर्केर आफ्ना हातमा करारका दुईवटा शिला-पाटी लिएर पर्वतबाट तल ओर्ले । शिला-पाटीहरूका अगाडि र पछाडि दुवैपट्टि लेखिएका थिए ।<verse eid="EXO 32:15"/></para>
<para style="p"><verse number="16" style="v" sid="EXO 32:16"/>ती शिला-पाटीहरू परमेश्‍वरका आफ्नै काम थिए, र त्यो उहाँले नै खोपेर लेख्‍नुभएको थियो ।<verse eid="EXO 32:16"/></para>
<para style="p"><verse number="17" style="v" sid="EXO 32:17"/>यहोशूले मानिसहरू चिच्‍च्याइरहेको आवाज सुनेपछि तिनले मोशालाई भने, “छाउनीमा त लडाइँको आवाज पो सुनिँदै छ त ।”<verse eid="EXO 32:17"/></para>
<para style="p"><verse number="18" style="v" sid="EXO 32:18"/>तर मोशाले भने, “यो विजेताको आवाज होइन, न त पराजितहरूको आवाज हो, तर म त गीत गाइरहेको आवाज सुन्दै छु ।”<verse eid="EXO 32:18"/></para>
<para style="p"><verse number="19" style="v" sid="EXO 32:19"/>जब मोशा छाउनी नजिक आइपुगे तिनले बाछो र मानिसहरू नाचिरहेका देखे । तिनी बेसरी रिसाए । तिनले आफ्ना हातबाट ती शिला-पाटीहरू फालिदिए, पर्वतको फेदीमा नै फुटाइदिए ।<verse eid="EXO 32:19"/></para>
<para style="p"><verse number="20" style="v" sid="EXO 32:20"/>तिनले मानिसहरूले बनाएका त्यस बाछोलाई लिएर जलाइदिए अनि धुलोपिठो बनाएर पानीमा छरिदिए, अनि तिनले इस्राएलका मानिसहरूलाई त्यो पिउन लगाए ।<verse eid="EXO 32:20"/></para>
<para style="p"><verse number="21" style="v" sid="EXO 32:21"/>तब मोशाले हारूनलाई भने, “यी मानिसहरूले तपाईंलाई के गरे जसले गर्दा तपाईंले तिनीहरूमाथि यति ठुलो पाप ल्याउनुभयो?”<verse eid="EXO 32:21"/></para>
<para style="p"><verse number="22" style="v" sid="EXO 32:22"/>हारूनले भने, “मेरा मालिक, ममाथि हजुरको क्रोध नदन्कियोस् । तपाईं त यी मानिसहरूलाई जान्‍नुहुन्छ कि तिनीहरू खराबी गर्न उद्यत छन् ।<verse eid="EXO 32:22"/></para>
<para style="p"><verse number="23" style="v" sid="EXO 32:23"/>तिनीहरूले मलाई भने, 'हाम्रो अगिअगि जाने एउटा देव बनाऊ । हामीलाई मिश्र देशबाट बाहिर निकालेर ल्याउने मोशालाई के भयो हामी जान्दैनौँ ।'<verse eid="EXO 32:23"/></para>
<para style="p"><verse number="24" style="v" sid="EXO 32:24"/>तब मैले तिनीहरूलाई भनेँ, 'जो-जोसँग सुन छ, तिनीहरूले फुकालून् ।' तिनीहरूले मलाई सुन दिए र मैले त्यसलाई आगोमा फाल्दा यही बाछो बनेर आयो ।”<verse eid="EXO 32:24"/></para>
<para style="p"><verse number="25" style="v" sid="EXO 32:25"/>मानिसहरू छाडा भइसकेका थिए भनी मोशाले देखे (किनकि हारूनले तिनीहरूका शत्रुहरूका सामु हाँसोको पात्र हुन दिएर तिनीहरूलाई अनियन्त्रित हुन छाडिदिएका थिए) ।<verse eid="EXO 32:25"/></para>
<para style="p"><verse number="26" style="v" sid="EXO 32:26"/>तब मोशा छाउनीको प्रवेशद्वारमा खडा भएर भने, “जो-जो परमप्रभुपट्टि छन्, तिनीहरू मकहाँ आओ ।” सबै लेवी तिनको वरिपरि भेला भए ।<verse eid="EXO 32:26"/></para>
<para style="p"><verse number="27" style="v" sid="EXO 32:27"/>तिनले तिनीहरूलाई भने, “परमप्रभु इस्राएलका परमेश्‍वर यसो भन्‍नुहुन्छ, 'हरेकले आ-आफ्नो तरवार भिरेर छाउनीको एक छेउदेखि अर्को छेउसम्म ढोका-ढोकासम्म गएर हरेकले आफ्ना भाइ, आफ्ना मित्र र छिमेकीलाई मार' ।”<verse eid="EXO 32:27"/></para>
<para style="p"><verse number="28" style="v" sid="EXO 32:28"/>मोशाले आज्ञा गरेमुताबिक लेवीहरूले गरे । त्यस दिन करिब तिन हजार मानिस मरे ।<verse eid="EXO 32:28"/></para>
<para style="p"><verse number="29" style="v" sid="EXO 32:29"/>मोशाले लेवीहरूलाई भने, “आज तिमीहरू परमप्रभुको सेवामा राखिएका छौ किनकि आज परमप्रभुले तिमीहरूलाई आशिष् देऊन् भनेर तिमीहरू हरेकले आ-आफ्ना छोरा र भाइको विरुद्धमा कारबाही गरेका छौ ।”<verse eid="EXO 32:29"/></para>
<para style="p"><verse number="30" style="v" sid="EXO 32:30"/>भोलिपल्ट मोशाले मानिसहरूलाई भने, “तिमीहरूले भयङ्कर ठुलो पाप गरेका छौ । अब म परमप्रभुकहाँ उक्लेर जानेछु । सायद मैले तिमीहरूको पापको लागि प्रायश्‍चित्त गर्न सक्छु कि ।”<verse eid="EXO 32:30"/></para>
<para style="p"><verse number="31" style="v" sid="EXO 32:31"/>मोशा परमप्रभुकहाँ फर्केर आए र भने, “हाय! यी मानिसहरूले ठुलो पाप गरेका छन् र तिनीहरूले सुनको मूर्ति बनाएका छन् ।<verse eid="EXO 32:31"/></para>
<para style="p"><verse number="32" style="v" sid="EXO 32:32"/>तर अब तिनीहरूका पाप क्षमा गरिदिनुहोस् । क्षमा गर्नुहुन्‍न भनेता तपाईंले लेख्‍नुभएको पुस्तकबाट मेरो नाउँ मेटिदिनुहोस् ।”<verse eid="EXO 32:32"/></para>
<para style="p"><verse number="33" style="v" sid="EXO 32:33"/>परमप्रभुले मोशालाई भन्‍नुभयो, “जसले मेरो विरुद्धमा पाप गरेको छ, म मेरो पुस्तकबाट त्यसकै नाउँ मेटिदिनेछु ।<verse eid="EXO 32:33"/></para>
<para style="p"><verse number="34" style="v" sid="EXO 32:34"/>अब, गएर मैले तँलाई भनेको स्थानमा यी मानिसहरूलाई अगुवाइ गरेर लैजा । हेर्, मेरा दूत तेरो अगिअगि जानेछन् । तर त्यस दिन तिनीहरूका पापका लागि म तिनीहरूलाई दण्ड दिनेछु ।”<verse eid="EXO 32:34"/></para>
<para style="p"><verse number="35" style="v" sid="EXO 32:35"/>हारूनले बनाएको बाछोको कारण परमप्रभुले मानिसहरूमाथि विपत्ति ल्याउनुभयो ।<verse eid="EXO 32:35"/></para>
<chapter eid="EXO 32"/>
<chapter number="33" style="c" sid="EXO 33"/>
<para style="p"><verse number="1" style="v" sid="EXO 33:1"/>तब परमप्रभुले मोशालाई भन्‍नुभयो, “मिश्र देशबाट तैँले ल्याएका मानिसहरूसँगै यहाँबाट जा । त्यो देशमा जा जसको विषयमा 'म तेरा सन्तानहरूलाई यो दिनेछु' भनी अब्राहाम, इसहाक, र याकूबसित मैले शपथ खाएको थिएँ ।<verse eid="EXO 33:1"/></para>
<para style="p"><verse number="2" style="v" sid="EXO 33:2"/>म तेरो अगिअगि एउटा दूत पठाउनेछु, र कनानी, एमोरी, हित्ती, परिज्‍जी, हिव्वी र यबूसीहरूलाई म त्यहाँबाट धपाउनेछु ।<verse eid="EXO 33:2"/></para>
<para style="p"><verse number="3" style="v" sid="EXO 33:3"/>दूध र मह बग्‍ने त्यस देशमा जा तर मचाहिँ तिमीहरूसँग जानेछैनँ किनकि तिमीहरू हठी मानिसहरू हौ । मैले तिमीहरूलाई बाटैमा नाश गर्न पनि सक्छु ।”<verse eid="EXO 33:3"/></para>
<para style="p"><verse number="4" style="v" sid="EXO 33:4"/>जब मानिसहरूले यी भयभीत तुल्याउने वचनहरू सुने तिनीहरूले विलाप गरे र कसैले पनि गरगहना लगाएन ।<verse eid="EXO 33:4"/></para>
<para style="p"><verse number="5" style="v" sid="EXO 33:5"/>परमप्रभुले मोशालाई भन्‍नुभयो, “इस्राएलीहरूलाई भन्, 'तिमीहरू हठी मानिसहरू हौ । म तिमीहरूका बिचमा एकै क्षण मात्र गएँ भने पनि मैले तिमीहरूलाई नष्‍ट गर्न सक्छु । त्यसैले, तिमीहरूले आ-आफ्ना गरगहना फुकाल ताकि तिमीहरूलाई के गर्ने भनी मैले निधो गर्न सकूँ' ।”<verse eid="EXO 33:5"/></para>
<para style="p"><verse number="6" style="v" sid="EXO 33:6"/>त्यसैले होरेब पर्वतदेखि इस्राएलीहरूले गरगहना लगाएनन् ।<verse eid="EXO 33:6"/></para>
<para style="p"><verse number="7" style="v" sid="EXO 33:7"/>मोशाले पाल लिएर छाउनीभन्दा अलि पर त्यसलाई टाँगे । तिनले यसलाई भेट हुने पाल भने । परमप्रभुलाई कुनै पनि थोकको लागि बिन्ती चढाउन चाहने हरेक व्यक्ति छाउनीबाहिर यही भेट हुने पालमा जान्थ्यो ।<verse eid="EXO 33:7"/></para>
<para style="p"><verse number="8" style="v" sid="EXO 33:8"/>मोशा पालमा जाँदा सबै मानिस तिनीहरूको पालको प्रवेशद्वारमा खडा हुन्थे र मोशा भित्र प्रवेश नगरुञ्‍जेलसम्म तिनलाई हेर्ने गर्थे ।<verse eid="EXO 33:8"/></para>
<para style="p"><verse number="9" style="v" sid="EXO 33:9"/>मोशा पालभित्र प्रवेश गर्दा बादलको खाँबो तल झरी पालको प्रवेशद्वारमा अडिन्थ्यो, अनि परमप्रभु मोशासित बोल्नुहुन्थ्यो ।<verse eid="EXO 33:9"/></para>
<para style="p"><verse number="10" style="v" sid="EXO 33:10"/>कुनै पनि बेला पालको प्रवेशद्वारमा सबै मानिसले बादलको खाँबो देख्दा हरेक व्यक्ति आ-आफ्नो पालको प्रवेशद्वारमा खडा भई त्यसले उहाँको आराधना गर्थ्यो ।<verse eid="EXO 33:10"/></para>
<para style="p"><verse number="11" style="v" sid="EXO 33:11"/>एउटा मानिस आफ्नो साथीसित बोलेजस्तै परमप्रभु आमनेसामने मोशासित बोल्नुहुन्थ्यो । तब मोशा छाउनीमा फर्कन्थे तर तिनका जवान दास अर्थात् नूनका छोरा यहोशूचाहिँ पालमै बस्थे ।<verse eid="EXO 33:11"/></para>
<para style="p"><verse number="12" style="v" sid="EXO 33:12"/>मोशाले परमप्रभुलाई भने, “हेर्नुहोस्, तपाईं मलाई भन्दै हुनुहुन्छ, 'यी मानिसहरूलाई यात्रामा लिएर जा,' तर तपाईंले मसँगै कसलाई पठाउनुहुनेछ भनी बताउनुभएको छैन । तपाईंले भन्‍नुभएको छ, 'म तँलाई नामद्वारै चिन्छु, र तैँले मेरो दृष्‍टिमा निगाह पाएको छस् ।'<verse eid="EXO 33:12"/></para>
<para style="p"><verse number="13" style="v" sid="EXO 33:13"/>अब मैले तपाईंको दृष्‍टिमा निगाह पाएको छु भने मलाई तपाईंका मार्गहरू देखाउनुहोस् ताकि तपाईंलाई जान्‍न सकूँ र तपाईंको दृष्‍टिमा निगाह पाइरहन सकूँ । यो जाति तपाईंका मानिसहरू हुन् भनी याद गर्नुहोस् ।”<verse eid="EXO 33:13"/></para>
<para style="p"><verse number="14" style="v" sid="EXO 33:14"/>परमप्रभुले जवाफ दिनुभयो, “मेरो आफ्नै उपस्थिति तँसँगै जानेछ, र म तँलाई विश्राम दिनेछु ।”<verse eid="EXO 33:14"/></para>
<para style="p"><verse number="15" style="v" sid="EXO 33:15"/>मोशाले उहाँलाई भने, “तपाईंको उपस्थिति मसँगै जाँदैन भने हामीलाई यहाँबाट नलैजानुहोस् ।<verse eid="EXO 33:15"/></para>
<para style="p"><verse number="16" style="v" sid="EXO 33:16"/>किनकि नत्रता म र मेरा मानिसहरूले तपाईंको दृष्‍टिमा निगाह पाएका छौँ भनी हामीले कसरी थाहा पाउने? पृथ्वीको सतहमा भएका सबै जातिभन्दा तपाईंको जाति र म अलग छु भनेर थाहा पाउने कुरो भनेको तपाईं हामीसँग गएर मात्र हुने होइन र?”<verse eid="EXO 33:16"/></para>
<para style="p"><verse number="17" style="v" sid="EXO 33:17"/>परमप्रभुले मोशालाई भन्‍नुभयो, “तैँले अनुरोध गरेको यस कुरालाई पनि म मान्‍नेछु किनकि तैँले मेरो दृष्‍टिमा निगाह पाएको छस्, र म तँलाई नामले नै चिन्छु ।”<verse eid="EXO 33:17"/></para>
<para style="p"><verse number="18" style="v" sid="EXO 33:18"/>मोशाले भने, “कृपया, मलाई तपाईंको महिमा देखाइदिनुहोस् ।”<verse eid="EXO 33:18"/></para>
<para style="p"><verse number="19" style="v" sid="EXO 33:19"/>परमप्रभुले भन्‍नुभयो, “म तेरै सामु मेरा सबै भलाइ देखाउनेछु, र तेरै सामु मेरो नाउँ 'परमप्रभु' हो भनी घोषणा गर्नेछु । जससित म अनुग्रही हुन चाहन्छु, त्यससित म अनुग्रही हुनेछु, र जसलाई म कृपा देखाउन चाहन्छु, म त्यसलाई कृपा देखाउनेछु ।”<verse eid="EXO 33:19"/></para>
<para style="p"><verse number="20" style="v" sid="EXO 33:20"/>तर परप्रभुले भन्‍नुभयो, “तैँले मेरो अनुहार देख्‍न सक्दैनस् किनकि मेरो अनुहार देखेर कोही पनि जीवित रहन सक्दैन ।”<verse eid="EXO 33:20"/></para>
<para style="p"><verse number="21" style="v" sid="EXO 33:21"/>परमप्रभुले भन्‍नुभयो, “हेर्, मेरो छेउमा एउटा ठाउँ छ । तँ यो चट्टानमा खडा हो ।<verse eid="EXO 33:21"/></para>
<para style="p"><verse number="22" style="v" sid="EXO 33:22"/>मेरो महिमा त्यहाँबाट भएर जाँदा म तँलाई चट्टानको धाँदोमा राख्‍नेछु र म त्यहाँबाट नगएसम्म तँलाई मेरा हातले ढाकिराख्‍नेछ ।<verse eid="EXO 33:22"/></para>
<para style="p"><verse number="23" style="v" sid="EXO 33:23"/>त्यसपछि म मेरो हात निकाल्नेछु, र तैँले मेरो पिठिउँ देख्‍नेछस्, तर मेरो अनुहारचाहिँ देख्‍नेछैनस् ।”<verse eid="EXO 33:23"/></para>
<chapter eid="EXO 33"/>
<chapter number="34" style="c" sid="EXO 34"/>
<para style="p"><verse number="1" style="v" sid="EXO 34:1"/>परमप्रभुले मोशालाई भन्‍नुभयो, “पहिलेका जस्तै ढुङ्गाका दुईवटा पाटी काटेर ले । तैँले फुटाएका पहिलेका पाटीहरूमा मैले लेखेका वचनहरू म यी शिला-पाटीहरूमा लेख्‍नेछु ।<verse eid="EXO 34:1"/></para>
<para style="p"><verse number="2" style="v" sid="EXO 34:2"/>बिहानसम्म तयार हो, र सीनै पर्वतमा उक्लेर आइज र पर्वतको टाकुरमा मेरो सामु देखा पर् ।<verse eid="EXO 34:2"/></para>
<para style="p"><verse number="3" style="v" sid="EXO 34:3"/>तँसँग अरू कोही नआओस् । पर्वतको कुनै पनि भागमा कोही पनि नदेखियोस् । पर्वतको सामु कुनै भेडा-बाख्रा वा गाईवस्तु नचरोस् ।”<verse eid="EXO 34:3"/></para>
<para style="p"><verse number="4" style="v" sid="EXO 34:4"/>त्यसैले मोशाले पहिलेजस्तै ढुङ्गाका दुईवटा पाटी काटे, र तिनी बिहानै उठेर सीनै पर्वतमा उक्ले जस्तो परमप्रभुले तिनलाई आज्ञा<verse eid="EXO 34:4"/></para>
<para style="p"><verse number="5" style="v" sid="EXO 34:5"/>गर्नुभएको थियो । मोशाले शिला-पाटीहरू आफ्ना हातमा लिएर गए । परमप्रभु बादलमा ओर्लनुभयो, र त्यहाँ मोशासित खडा हुनुभयो अनि उहाँले “परमप्रभु” नाउँको घोषणा गर्नुभयो ।<verse eid="EXO 34:5"/></para>
<para style="p"><verse number="6" style="v" sid="EXO 34:6"/>परमप्रभु तिनको सामु भएर जानुभयो र घोषणा गर्नुभयो, “परमप्रभु, परमप्रभु, परमेश्‍वर करुणामय र अनुग्रही, रिस गर्नमा ढिलो अनि करारको विश्‍वसनीयतामा प्रचुर र भरोसायोग्य हुनुहुन्छ ।<verse eid="EXO 34:6"/></para>
<para style="p"><verse number="7" style="v" sid="EXO 34:7"/>उहाँले हजारौँ पुस्तासम्म आफ्नो करार राख्‍नुहुन्छ, अधर्म, अपराध र पापको क्षमा दिनुहुन्छ । तर उहाँले दोषीलाई कुनै किसिमले छाड्नुहुनेछैन । उहाँले पिता-पुर्खाहरूका दण्ड तिनीहरूका छोराछोरीहरू र नातिनातिनाहरू अनि तेस्रो र चौथो पुस्तासम्म दिनुहुन्छ ।”<verse eid="EXO 34:7"/></para>
<para style="p"><verse number="8" style="v" sid="EXO 34:8"/>मोशाले झट्टै भुइँतिर आफ्नो शिर झुकाएर आराधना गरे ।<verse eid="EXO 34:8"/></para>
<para style="p"><verse number="9" style="v" sid="EXO 34:9"/>तब तिनले भने, “हे प्रभु, अब मैले तपाईंको दृष्‍टिमा निगाह पाएको छु भने हाम्रा बिचमा भएर जानुहोस् किनकि यो जाति हठी छ । हाम्रा पाप र अधर्म क्षमा गरिदिनुहोस् र हामीलाई तपाईंको उत्तराधिकारको रूपमा स्वीकार गर्नुहोस् ।”<verse eid="EXO 34:9"/></para>
<para style="p"><verse number="10" style="v" sid="EXO 34:10"/>परमप्रभुले भन्‍नुभयो, “हेर्, मैले करार बाँध्‍न लागेको छु । तेरा सबै मानिसका सामु म यस्ता आश्‍चर्यका कामहरू गर्नेछु जुन सारा पृथ्वीमा कुनै पनि जातिमा गरिएको छैन । तिमीहरूका बिचमा भएका सबै मानिसले मेरा कार्यहरू देख्‍नेछन् किनकि तँसित मैले गर्न खोजिरहेको कुरो डरलाग्दो छ ।<verse eid="EXO 34:10"/></para>
<para style="p"><verse number="11" style="v" sid="EXO 34:11"/>आज मैले आज्ञा गरेको कुरा पालन गर् । तेरो सामु मैले एमोरी, कनानी, हित्ती, परिज्‍जी, हिव्वी र यबूसीहरूलाई धपाउन लाग्दै छु ।<verse eid="EXO 34:11"/></para>
<para style="p"><verse number="12" style="v" sid="EXO 34:12"/>तँ गइरहेको देशका बासिन्दाहरूसित कुनै किसिमको करार नबाँध्‍न सावधन बस् नत्रता तिनीहरू तिमीहरूका बिचमा पासो बन्‍नेछन् ।<verse eid="EXO 34:12"/></para>
<para style="p"><verse number="13" style="v" sid="EXO 34:13"/>बरु, तैँले तिनीहरूका वेदीहरू भत्काइदिनू, तिनीहरूका ढुङ्गाका खम्बाहरू टुक्रा-टुक्रा पारिदिनू र तिनीहरूका अशेरा देवीका मूर्तिहरूलाई काटेर ढालिदिनू ।<verse eid="EXO 34:13"/></para>
<para style="p"><verse number="14" style="v" sid="EXO 34:14"/>किनकि तिमीहरूले म परमप्रभुबाहेक कुनै देवी-देवतालाई नपुज्नू । म डाह गर्ने परमेश्‍वर हुँ ।<verse eid="EXO 34:14"/></para>
<para style="p"><verse number="15" style="v" sid="EXO 34:15"/>त्यसैले त्यस देशका बासिन्दाहरूसित करार नबाँध्‍न होसियार हो किनकि तिनीहरूका देवी-देवताहरूका लागि तिनीहरूले वेश्या-वृत्ति गर्छन् र तिनीहरूले बलि गर्छन् । तब तिनीहरूमध्ये एउटाले तिमीहरूलाई निमन्त्रणा गर्नेछ अनि तिमीहरूले त्यसको बलिदान खानेछौ, अनि तिनीहरूका केही छोरीहरू आफ्ना छोराहरूका लागि ल्याउनेछौ<verse eid="EXO 34:15"/></para>
<para style="p"><verse number="16" style="v" sid="EXO 34:16"/>अनि तिनीहरूका छोरीहरूले तिनीहरूका देवी-देवताहरूका निम्ति आफैलाई वेश्या-वृत्तिमा लगाउनेछन् अनि तिनीहरूले तिमीहरूका छोराहरूलाई पनि तिनीहरूका देवी-देवताहरूका निम्ति वेश्या-वृत्तिमा लैजानेछन् ।<verse eid="EXO 34:16"/></para>
<para style="p"><verse number="17" style="v" sid="EXO 34:17"/>तिमीहरूले आफ्ना ढलौटे मूर्तिहरू नबनाउनू ।<verse eid="EXO 34:17"/></para>
<para style="p"><verse number="18" style="v" sid="EXO 34:18"/>तिमीहरूले अखमिरी रोटीको चाड मान्‍नू । मैले तिमीहरूलाई आज्ञा दिएबमोजिम आबीब महिनाको तोकिएको समयमा सात दिनसम्म खमिर नहालेको रोटी खानू किनकि आबीब महिनामै तिमीहरू मिश्रबाट बाहिर आयौ ।<verse eid="EXO 34:18"/></para>
<para style="p"><verse number="19" style="v" sid="EXO 34:19"/>सबै पहिला जन्मेकाहरू मेरा हुन् । तिमीहरूका गाईवस्तु, गोरु, भेडाका हरेक नर मेरा हुन् ।<verse eid="EXO 34:19"/></para>
<para style="p"><verse number="20" style="v" sid="EXO 34:20"/>गधाको पहिलो जन्मेको बछेडोलाई थुमा दिएर छुटाउनू, तर त्यसलाई छुटाएनौ भने त्यसको घाँटी भाँचिदिनू । तिमीहरूका सबै जेठा छोराहरूलाई केही दिएर छुटाउनू । कोही पनि मेरो सामु रित्तो हात नआओस् ।<verse eid="EXO 34:20"/></para>
<para style="p"><verse number="21" style="v" sid="EXO 34:21"/>तिमीहरूले छ दिनसम्म काम गर्न सक्छौ, तर सातौँ दिनमा चाहिँ विश्राम गर्नू । हलो जोत्‍ने र कटनी गर्ने समयमा पनि विश्राम गर्नू ।<verse eid="EXO 34:21"/></para>
<para style="p"><verse number="22" style="v" sid="EXO 34:22"/>गहुँको फसलको पहिलो उब्जनीसँगै साताहरूको चाड मान्‍नू, र वर्षको अन्त्यमा अन्‍न भित्र्याउने चाड मान्‍नू ।<verse eid="EXO 34:22"/></para>
<para style="p"><verse number="23" style="v" sid="EXO 34:23"/>वर्षको तिन पटक तिमीहरूका सबै पुरुष परमप्रभु इस्राएलका परमेश्‍वरको सामु देखा पर्नू ।<verse eid="EXO 34:23"/></para>
<para style="p"><verse number="24" style="v" sid="EXO 34:24"/>किनकि म तिमीहरूका सामु जाति-जातिहरूलाई धपाउनेछु र तिमीहरूका सिमाना बढाइदिनेछु । तिमीहरू वर्षमा तिन पटक परमप्रभु तिमीहरूका परमेश्‍वरको सामु देखा पर्न जाँदा कसैले पनि आफ्नो अधिकारको रूपमा तिमीहरूको देश कब्जा गर्ने इच्छा गर्नेछैन ।<verse eid="EXO 34:24"/></para>
<para style="p"><verse number="25" style="v" sid="EXO 34:25"/>खमिरसहित मेरो बलिदानको रगत नचढाउनू, न त निस्तार-चाडमा चढाइने बलिको कुनै भाग बिहानसम्म उब्रोस् ।<verse eid="EXO 34:25"/></para>
<para style="p"><verse number="26" style="v" sid="EXO 34:26"/>तिमीहरूले आ-आफ्ना खेतहरूबाट सबैभन्दा असल अगौटे फलहरू मेरो घरमा ल्याउनू । बाख्राको पाठो त्यसको माउको दूधमा नपकाओ ।”<verse eid="EXO 34:26"/></para>
<para style="p"><verse number="27" style="v" sid="EXO 34:27"/>परमप्रभुले मोशालाई भन्‍नुभयो, “यी कुराहरू लेख् किनकि यी वचनअनुसार नै मैले तँ र इस्राएलसित करार बाँधेको छु ।”<verse eid="EXO 34:27"/></para>
<para style="p"><verse number="28" style="v" sid="EXO 34:28"/>मोशा परमप्रभुसित त्यहाँ चालिस दिन र चालिस रातसम्म बसे । तिनले न कुनै खाना खाए न पानी पिए । तिनले करारका वचनहरू अर्थात् दस आज्ञा शिला-पाटीहरूमा लेखे ।<verse eid="EXO 34:28"/></para>
<para style="p"><verse number="29" style="v" sid="EXO 34:29"/>मोशा आफ्ना हातमा करारका आज्ञाहरू लिखित दुईवटा शिला-पाटी लिएर पर्वतबाट तल ओर्लंदा र तिनी परमेश्‍वरसित बोल्दा तिनको अनुहारको छाला चम्कँदै थियो भनी तिनलाई थाहै भएन ।<verse eid="EXO 34:29"/></para>
<para style="p"><verse number="30" style="v" sid="EXO 34:30"/>जब हारून र इस्राएलीहरूले मोशालाई देखे तिनको अनुहार चम्कँदै थियो, र तिनीहरू तिनको नजिक आउन डराए ।<verse eid="EXO 34:30"/></para>
<para style="p"><verse number="31" style="v" sid="EXO 34:31"/>तर मोशाले तिनीहरूलाई डाके, अनि हारूनसाथै समुदायका सबै अगुवा तिनीकहाँ आए । तब मोशा तिनीहरूसित बोले ।<verse eid="EXO 34:31"/></para>
<para style="p"><verse number="32" style="v" sid="EXO 34:32"/>यसपछि इस्राएलका सबै मानिस मोशाकहाँ आए, अनि परमप्रभुले सीनै पर्वतमा तिनलाई बताउनुभएका सबै आज्ञा तिनले मानिसहरूलाई बताए ।<verse eid="EXO 34:32"/></para>
<para style="p"><verse number="33" style="v" sid="EXO 34:33"/>तिनीहरूसित बोलिसकेपछि मोशाले आफ्नो अनुहारमा घुम्टो हाले ।<verse eid="EXO 34:33"/></para>
<para style="p"><verse number="34" style="v" sid="EXO 34:34"/>मोशा परमप्रभुको सामु उहाँसित बोल्न जाँदा तिनी बाहिर नआउञ्‍जेलसम्म तिनले घुम्टो उघार्थे । तिनी बाहिर आउँदा तिनलाई बताउन आज्ञा गरिएको कुरा तिनले इस्राएलीहरूलाई बताउँथे ।<verse eid="EXO 34:34"/></para>
<para style="p"><verse number="35" style="v" sid="EXO 34:35"/>इस्राएलीहरूले मोशाको अनुहार चम्किरहेको देख्दा तिनी परमप्रभुसित बोल्नलाई भित्र नगएसम्म तिनले फेरि आफ्नो अनुहारमा घुम्टो हाल्थे ।<verse eid="EXO 34:35"/></para>
<chapter eid="EXO 34"/>
<chapter number="35" style="c" sid="EXO 35"/>
<para style="p"><verse number="1" style="v" sid="EXO 35:1"/>मोशाले इस्राएलका सारा समुदायलाई भेला गरी तिनीहरूलाई भने, “परमप्रभुले तिमीहरूलाई गर्नू भनी आज्ञा दिनुभएका कुराहरू यी नै हुन् ।<verse eid="EXO 35:1"/></para>
<para style="p"><verse number="2" style="v" sid="EXO 35:2"/>छ दिनसम्म काम गर्न सकिन्छ, तर सातौँचाहिँ दिन तिमीहरूका लागि पवित्र दिन हो । यो परमप्रभुको निम्ति पूर्ण विश्राम गर्ने शबाथ-दिन हो । त्यस दिन जसले काम गर्छ, त्यो मारियोस् ।<verse eid="EXO 35:2"/></para>
<para style="p"><verse number="3" style="v" sid="EXO 35:3"/>शबाथ-दिनमा तिमीहरूका घरमा आगो नबलोस् ।”<verse eid="EXO 35:3"/></para>
<para style="p"><verse number="4" style="v" sid="EXO 35:4"/>मोशाले इस्राएलीहरूका सारा समुदायलाई यसो भने, “परमप्रभुले आज्ञा दिनुभएको कुरा यही नै हो ।<verse eid="EXO 35:4"/></para>
<para style="p"><verse number="5" style="v" sid="EXO 35:5"/>इच्छुक ह्रदय भएका सबैले परमप्रभुका निम्ति यी भेटीहरू ल्याऊन्: सुन, चाँदी, काँसा,<verse eid="EXO 35:5"/></para>
<para style="p"><verse number="6" style="v" sid="EXO 35:6"/>निलो, बैजनी र रातो ऊन अनि मसिनो सुती कपडा, बाख्राको भुत्ला,<verse eid="EXO 35:6"/></para>
<para style="p"><verse number="7" style="v" sid="EXO 35:7"/>रातो रङ्गाइएको भेडाको छाला र सीलको छाला, बबुल काठ,<verse eid="EXO 35:7"/></para>
<para style="p"><verse number="8" style="v" sid="EXO 35:8"/>पवित्रस्थानका दियाहरूका लागि तेल, अभिषेक गर्ने तेलका लागि मसला र सुगन्धित धूप, एपोद र छाती-पाताको लागि<verse eid="EXO 35:8"/></para>
<para style="p"><verse number="9" style="v" sid="EXO 35:9"/>आनिक्ससाथै अन्य बहुमूल्य रत्‍नहरू ।<verse eid="EXO 35:9"/></para>
<para style="p"><verse number="10" style="v" sid="EXO 35:10"/>तिमीहरूका बिचमा भएका हरेक सिपालु व्यक्ति आएर परमप्रभुले आज्ञा दिनुभएका हरेक कुरा बनाओस्:<verse eid="EXO 35:10"/></para>
<para style="p"><verse number="11" style="v" sid="EXO 35:11"/>पवित्रस्थान र यसको पाल, यसको छत, यसका अङ्कुसेहरू, फल्याकहरू, बारहरू, खम्बाहरू<verse eid="EXO 35:11"/></para>
<para style="p"><verse number="12" style="v" sid="EXO 35:12"/>र आधारहरू, सन्दुक र यसका डन्डाहरू, प्रायश्‍चित्तको ढकनी र यसलाई ढाक्‍ने पर्दा ।<verse eid="EXO 35:12"/></para>
<para style="p"><verse number="13" style="v" sid="EXO 35:13"/>तिनीहरूले टेबुल र यसका डन्डाहरू, यसका सबै भाँडाकुँडाहरू र उपस्थितिको रोटी,<verse eid="EXO 35:13"/></para>
<para style="p"><verse number="14" style="v" sid="EXO 35:14"/>बत्तीका निम्ति सामदान, यसका सामग्रीहरू, दियाहरू र दियाका लागि तेल,<verse eid="EXO 35:14"/></para>
<para style="p"><verse number="15" style="v" sid="EXO 35:15"/>धूपको वेदी र यसका डन्डाहरू, अभिषेक गर्ने तेल र सुगन्धित धूप, पवित्र वासस्थानको प्रवेशद्वारको पर्दा,<verse eid="EXO 35:15"/></para>
<para style="p"><verse number="16" style="v" sid="EXO 35:16"/>होमबलिको वेदी र यसका काँसाका जालीसाथै डन्डाहरू अनि भाँडाकुँडाहरू, आधार भएको ठुलो बाटा बनाऊन् ।<verse eid="EXO 35:16"/></para>
<para style="p"><verse number="17" style="v" sid="EXO 35:17"/>तिनीहरूले चोकको लागि पर्दा र यसका डन्डासाथै आधारहरू अनि चोकको प्रवेशद्वारको लागि पर्दा,<verse eid="EXO 35:17"/></para>
<para style="p"><verse number="18" style="v" sid="EXO 35:18"/>र पवित्र वासस्थान र चोकको लागि पालका किलाहरूसाथै तिनीहरूका डोरीहरू ल्याए ।<verse eid="EXO 35:18"/></para>
<para style="p"><verse number="19" style="v" sid="EXO 35:19"/>तिनीहरूले पवित्रस्थानमा सेवा गर्ने राम्ररी बुनेका पोशाकहरू, हारून पुजारी र तिनका छोराहरूले पुजारी भएर सेवा गर्दा लगाउने पवित्र पोशाकहरू ल्याए ।<verse eid="EXO 35:19"/></para>
<para style="p"><verse number="20" style="v" sid="EXO 35:20"/>तब इस्राएलका सबै कुल मोशाको उपस्थितिबाट बिदा भएर गए ।<verse eid="EXO 35:20"/></para>
<para style="p"><verse number="21" style="v" sid="EXO 35:21"/>जस-जसका ह्रदय प्रेरणाले भरिए र आत्माद्वारा इच्छुक भए तिनीहरू आएर पवित्र वासस्थानको रचना, यसमा प्रयोग हुने सेवाका सबै सामग्री र पवित्र पोशाकहरूको लागि परमप्रभुको निम्ति भेटी ल्याए ।<verse eid="EXO 35:21"/></para>
<para style="p"><verse number="22" style="v" sid="EXO 35:22"/>इच्छुक ह्रदय भएका पुरुष र स्‍त्रीहरू सबै जना आए । तिनीहरूले पीन, कुण्डल, औँठी र सिङ्गारका सरसामानहरूसाथै सबै किसिमका सुनका गरगहनाहरू ल्याए ।<verse eid="EXO 35:22"/></para>
<para style="p"><verse number="23" style="v" sid="EXO 35:23"/>तिनीहरू सबैले परमप्रभुको लागि डोलाइने बलिको रूपमा सुनका भेटीहरू टक्र्याए । जो-जोसँग निलो, बैजनी वा रातो ऊन, मसिनो सुती कपडा, बाख्राको भुत्ला, रातो रङ्ग्याइएको भेडाको छाला वा सीलका छालाहरू थिए, तिनीहरूले ती ल्याए ।<verse eid="EXO 35:23"/></para>
<para style="p"><verse number="24" style="v" sid="EXO 35:24"/>चाँदी वा काँसाको भेटी ल्याउने हरेकले परमप्रभुको लागि भेटी ल्यायो र काममा प्रयोग हुन सक्‍ने कुनै किसिमको बबुल काठ भएकोले त्यसलाई ल्यायो ।<verse eid="EXO 35:24"/></para>
<para style="p"><verse number="25" style="v" sid="EXO 35:25"/>हरेक सिपालु स्‍त्रीले आफ्ना हातले ऊन कातेर आफूले कातेको निलो, बैजनी वा रातो ऊन वा मसिनो सुती कपडा ल्याई ।<verse eid="EXO 35:25"/></para>
<para style="p"><verse number="26" style="v" sid="EXO 35:26"/>जो-जो स्‍त्रीका ह्रदय प्रेरणाले भरिए र जससित सिप थियो, तिनीहरूले बाख्राका भुत्ला काते ।<verse eid="EXO 35:26"/></para>
<para style="p"><verse number="27" style="v" sid="EXO 35:27"/>एपोद र छाती-पातामा जड्नका लागि अगुवाहरूले आनिक्ससाथै अन्य बहुमूल्य रत्‍नहरू ल्याए ।<verse eid="EXO 35:27"/></para>
<para style="p"><verse number="28" style="v" sid="EXO 35:28"/>तिनीहरूले मसला र बत्तीहरूका लागि तेल, अभिषेक गर्ने तेल अनि सुगन्धित धूप ल्याए ।<verse eid="EXO 35:28"/></para>
<para style="p"><verse number="29" style="v" sid="EXO 35:29"/>इस्राएलीहरूले परमप्रभुको निम्ति स्वैच्छिक भेटी ल्याए । हरेक स्‍त्री र पुरुष जस-जसको ह्रदय इच्छुक थियो, तिनीहरूले परमप्रभुले मोशाद्वारा आज्ञा गर्नुभएका सबै सरसामान ल्याए ।<verse eid="EXO 35:29"/></para>
<para style="p"><verse number="30" style="v" sid="EXO 35:30"/>मोशाले इस्राएलीहरूलाई भने, “हेर, परमप्रभुले यहूदाको कुलबाट हूरका नाति, ऊरीका छोरा बजलेललाई डाक्‍नुभएको छ ।<verse eid="EXO 35:30"/></para>
<para style="p"><verse number="31" style="v" sid="EXO 35:31"/>उहाँले सबै किसिमका कारीगरीको काम गर्नका लागि त्यसलाई बुद्धि, समझशक्ति, ज्ञान दिन उहाँका आत्माले भरिपूर्ण पार्नुभएको छ ।<verse eid="EXO 35:31"/></para>
<para style="p"><verse number="32" style="v" sid="EXO 35:32"/>तिनले सुन, चाँदी, काँसाका कलापूर्ण रचनाहरू बनाउनेछन् ।<verse eid="EXO 35:32"/></para>
<para style="p"><verse number="33" style="v" sid="EXO 35:33"/>सबै किसिमका कारीगरीका काम गर्न तिनले पत्थर काट्ने, जड्ने र काठ खोप्‍ने गर्छन् ।<verse eid="EXO 35:33"/></para>
<para style="p"><verse number="34" style="v" sid="EXO 35:34"/>तिनले र दानको कुलका अहीसामाकका छोरा ओहोलीआबले अरूहरूलाई सिकाऊन् भनेर उहाँले यो तिनको ह्रदयमा राखिदिनुभएको छ ।<verse eid="EXO 35:34"/></para>
<para style="p"><verse number="35" style="v" sid="EXO 35:35"/>तिनीहरूले सबै किसिमका शिल्पकारी, खोप्‍ने, चित्र बनाउने काम, निलो, बैजनी, रातो ऊन र मसिनो सुती कपडा र जुलहाको काम गरून् भनेर उहाँले तिनीहरूलाई सिपले भरिपूर्ण पार्नुभएको छ । सबै किसिमका काममा तिनीहरू शिल्पकारी र कलापूर्ण रचनाकारहरू हुन् ।<verse eid="EXO 35:35"/></para>
<chapter eid="EXO 35"/>
<chapter number="36" style="c" sid="EXO 36"/>
<para style="p"><verse number="1" style="v" sid="EXO 36:1"/>यसैले बजलेल, ओहोलीआब र परमप्रभुले पवित्रस्थान बनाउने काम गर्न ज्ञान र दक्षता दिनुभएको हरेक सिपालु व्यक्‍तिले उहाँको आज्ञामुताबिक काम गरून् ।”<verse eid="EXO 36:1"/></para>
<para style="p"><verse number="2" style="v" sid="EXO 36:2"/>मोशाले बजलेल, ओहोलीआब र हरेक सिपालु व्यक्ति जसको मनमा उहाँको काम गर्न परमप्रभुले सिप दिनुभएको थियो र जसको ह्रदयमा उहाँले प्रेरणा दिनुभएको थियो, ती सबैलाई बोलाए ।<verse eid="EXO 36:2"/></para>
<para style="p"><verse number="3" style="v" sid="EXO 36:3"/>पवित्रस्थान निर्माणको लागि इस्राएलीहरूले ल्याएका सबै भेटी तिनीहरूले मोशाबाट प्राप्‍त गरे । मानिसहरूले अझै पनि राजीखुसीले हरेक बिहान भेटीहरू ल्याउँदै थिए ।<verse eid="EXO 36:3"/></para>
<para style="p"><verse number="4" style="v" sid="EXO 36:4"/>त्यसैले पवित्रस्थानमा काम गरिरहेका सबै निपुण मानिस काम छाडेर आए ।<verse eid="EXO 36:4"/></para>
<para style="p"><verse number="5" style="v" sid="EXO 36:5"/>शिल्पकारहरूले मोशालाई भने, “परमप्रभुले हामीलाई गर्न भनी आज्ञा गर्नुभएको कामको लागि मानिसहरूले चाहिएभन्दा पनि बढ्ता ल्याउँदै छन् ।”<verse eid="EXO 36:5"/></para>
<para style="p"><verse number="6" style="v" sid="EXO 36:6"/>त्यसैले पवित्रस्थानको निर्माणको लागि कसैले पनि अरू भेटीहरू नल्याउनू भनी मोशाले छाउनीमा आज्ञा दिए । तब मानिहरूले यी भेटीहरू ल्याउन छाडे ।<verse eid="EXO 36:6"/></para>
<para style="p"><verse number="7" style="v" sid="EXO 36:7"/>सबै कामको लागि तिनीहरूसित चाहिनेभन्दा बढी सामग्रीहरू थिए ।<verse eid="EXO 36:7"/></para>
<para style="p"><verse number="8" style="v" sid="EXO 36:8"/>त्यसैले तिनीहरूका बिचमा भएका सबै शिल्पकारले मसिनो सुती कपडा अनि निलो, बैजनी, रातो ऊनबाट दसवटा पर्दा भएको करूबहरूको रचनासहित पवित्र वासस्थानको निर्माण गरे । यो ज्यादै निपुण शिल्पकार बजलेलको काम थियो ।<verse eid="EXO 36:8"/></para>
<para style="p"><verse number="9" style="v" sid="EXO 36:9"/>हरेक पर्दाको लमाइ अट्ठाइस हात र चौडाइ चार हातको थियो । सबै पर्दा उही आकारका थिए ।<verse eid="EXO 36:9"/></para>
<para style="p"><verse number="10" style="v" sid="EXO 36:10"/>बजलेलले पाँचवटा पर्दा एक-अर्कामा गाँसे र बाँकी पाँचवटालाई पनि एक-अर्कामा गाँसे ।<verse eid="EXO 36:10"/></para>
<para style="p"><verse number="11" style="v" sid="EXO 36:11"/>पहिले गाँसिएको पर्दाको पल्लो पर्दाको छेउमा तिनले निलो सुर्काउनी बनाए, र दोस्रो गाँसिएको पर्दाको छेउमा पनि तिनले त्यसै गरे ।<verse eid="EXO 36:11"/></para>
<para style="p"><verse number="12" style="v" sid="EXO 36:12"/>तिनले पहिलो पर्दामा पचासवटा सुर्काउनी बनाए, र अर्को गाँसिएको भागको पल्लो पर्दामा पनि पचासवटा सुर्काउनी बनाए । ती सुर्काउनीहरू एक-अर्काका आमनेसामने थिए ।<verse eid="EXO 36:12"/></para>
<para style="p"><verse number="13" style="v" sid="EXO 36:13"/>तिनले पवित्र वासस्थान एउटै होस् भनेर सुनका पचासवटा अङ्कुसे बनाए, र तिनलाई पर्दाका दुई भाग एक-अर्कासित जोडे ।<verse eid="EXO 36:13"/></para>
<para style="p"><verse number="14" style="v" sid="EXO 36:14"/>पवित्र वासस्थान ढाक्‍ने पालको निम्ति बजलेलले बाख्राका भुत्लाका पर्दाहरू बनाए । तिनले यस्ता खालका पर्दाहरू एघारवटा बनाए ।<verse eid="EXO 36:14"/></para>
<para style="p"><verse number="15" style="v" sid="EXO 36:15"/>हरेक पर्दाको लमाइ तिस हात र चौडाइ चार हातको थियो । सबै एघारवटै पर्दाको आकार उही थियो ।<verse eid="EXO 36:15"/></para>
<para style="p"><verse number="16" style="v" sid="EXO 36:16"/>तिनले पाँचवटा पर्दा एक-अर्कासित जोडे र बाँकी छवटा पर्दा एक-अर्कासित जोडे ।<verse eid="EXO 36:16"/></para>
<para style="p"><verse number="17" style="v" sid="EXO 36:17"/>तिनले पहिलो गाँसिएको भागको पल्लो पर्दाको छेउमा पचासवटा सुर्काउनी बनाए, र दोस्रो गाँसिएको भागको पल्लो पर्दाको छेउमा पनि पचासवटा सुर्काउनी बनाए ।<verse eid="EXO 36:17"/></para>
<para style="p"><verse number="18" style="v" sid="EXO 36:18"/>पाललाई जोडेर एउटै बनाउन बजलेलले काँसाका पचासवटा अङ्कुसे बनाए ।<verse eid="EXO 36:18"/></para>
<para style="p"><verse number="19" style="v" sid="EXO 36:19"/>तिनले पवित्र वासस्थानलाई ढाक्‍न रातो रङले रङ्ग्याएका भेडाका छालाहरूको एउटा छत बनाए, र त्यसमाथि राख्‍न मसिनो छालाको अर्को छत बनाए ।<verse eid="EXO 36:19"/></para>
<para style="p"><verse number="20" style="v" sid="EXO 36:20"/>बजलेलले पवित्र वासस्थानको निम्ति बबुल काठबाट ठाडा-ठाडा फल्याकहरू बनाए ।<verse eid="EXO 36:20"/></para>
<para style="p"><verse number="21" style="v" sid="EXO 36:21"/>हरेक फल्याकको लमाइ दस हात र चौडाइ साँढे एक हातको थियो ।<verse eid="EXO 36:21"/></para>
<para style="p"><verse number="22" style="v" sid="EXO 36:22"/>फल्याकहरूलाई एक-अर्कासित जोड्न हरेकमा दुई-दुईवटा काठका चोसा थिए । तिनले पवित्र वासस्थानका सबै फल्याकमा यसै गरे ।<verse eid="EXO 36:22"/></para>
<para style="p"><verse number="23" style="v" sid="EXO 36:23"/>तिनले पवित्र वासस्थानको लागि यसरी नै सबै फल्याक बनाए । तिनले दक्षिणपट्टिको लागि बिसवटा फल्याक बनाए ।<verse eid="EXO 36:23"/></para>
<para style="p"><verse number="24" style="v" sid="EXO 36:24"/>बजलेलले ती बिसवटा फल्याकको मुनिपट्टि राख्‍न चाँदीका चालिसवटा आधार बनाए । फल्याकहरूलाई सँगै जोड्न हरेक फल्याकको मुन्तिर दुईवटा आधार थिए, अरू सबै फल्याकको मुन्तिर पनि दुई-दुईवटा आधार थिए ।<verse eid="EXO 36:24"/></para>
<para style="p"><verse number="25" style="v" sid="EXO 36:25"/>पवित्र वासस्थानको दोस्रोपट्टि अर्थात् उत्तरपट्टि तिनले बिसवटा फल्याक र तिनको लागि<verse eid="EXO 36:25"/></para>
<para style="p"><verse number="26" style="v" sid="EXO 36:26"/>चाँदीका चालिसवटा आधार बनाए । पहिलो फल्याकको मुनिपट्टि दुईवटा आधार थिए, अनि अर्को फल्याकको मुनिपट्टि दुईवटा आधार थिए एवम् रितले सबै फल्याकमुनि दुई-दुईवटा आधार थिए ।<verse eid="EXO 36:26"/></para>
<para style="p"><verse number="27" style="v" sid="EXO 36:27"/>पवित्र वासस्थानको पछाडि अर्थात् पश्‍चिमपट्टि बजलेलले छवटा फल्याक बनाए ।<verse eid="EXO 36:27"/></para>
<para style="p"><verse number="28" style="v" sid="EXO 36:28"/>पवित्र वासस्थानको पछाडिका कुनाहरूमा तिनले दुईवटा फल्याक बनाए ।<verse eid="EXO 36:28"/></para>
<para style="p"><verse number="29" style="v" sid="EXO 36:29"/>ती दुई कुनाका फल्याकहरू तल छुट्टिएका थिए भने माथि दोब्बर खप्टिएका थिए । तिनले दुईवटा कुनाका लागि दुईवटा फल्याक यसरी नै बनाए ।<verse eid="EXO 36:29"/></para>
<para style="p"><verse number="30" style="v" sid="EXO 36:30"/>चाँदीका आधारसहित जम्माजम्मी आठवटा फल्याक थिए । जम्माजम्मी सोह्रवटा आधार थिए । एउटा फल्याकको मुनिपट्टि दुईवटा आधार, अर्को फल्याकको मुनिपट्टि दुईवटा आधार, एवम् रितले हरेक फल्याक मुनिपट्टि दुई-दुईवटा आधार थिए ।<verse eid="EXO 36:30"/></para>
<para style="p"><verse number="31" style="v" sid="EXO 36:31"/>बजलेलले बबुल काठका बारहरू बनाए । तिनले पवित्र वासस्थानको एकापट्टिका फल्याकहरूका लागि पाँचवटा,<verse eid="EXO 36:31"/></para>
<para style="p"><verse number="32" style="v" sid="EXO 36:32"/>र अर्कोपट्टिका फल्याकहरूका लागि पाँचवटा अनि पवित्र वासस्थानको पछाडिपट्टि अर्थात् पश्‍चिमपट्टिको लागि पाँचवटा बार बनाए ।<verse eid="EXO 36:32"/></para>
<para style="p"><verse number="33" style="v" sid="EXO 36:33"/>तिनले फल्याकहरूका बिचमा हुने बारचाहिँ एक छेउबाट अर्को छेउसम्म पुग्‍ने गरी बनाए ।<verse eid="EXO 36:33"/></para>
<para style="p"><verse number="34" style="v" sid="EXO 36:34"/>तिनले फल्याकहरूलाई सुनले मोहोरे । तिनले बारहरू पक्रनका निम्ति सुनका मुन्द्राहरू बनाए, र बारहरूलाई सुनले मोहोरे ।<verse eid="EXO 36:34"/></para>
<para style="p"><verse number="35" style="v" sid="EXO 36:35"/>बजलेलले निलो, बैजनी र रातो ऊन अनि मसिनो सुती कपडाबाट करूबहरूको रचनामा पर्दाहरू बनाए । यो निपुण शिल्पकारको काम थियो ।<verse eid="EXO 36:35"/></para>
<para style="p"><verse number="36" style="v" sid="EXO 36:36"/>तिनले पर्दाहरूका लागि बबुल काठका चारवटा खम्बा बनाए, र तिनलाई सुनले मोहोरे । तिनले खम्बाहरूका लागि अङ्कुसेहरू पनि बनाए, र तिनका निम्ति चाँदीका चारवटा आधार बनाए ।<verse eid="EXO 36:36"/></para>
<para style="p"><verse number="37" style="v" sid="EXO 36:37"/>तिनले पालको प्रवेशद्वारको लागि एउटा पर्दा बनाए । यो निलो, बैजनी, रातो ऊन, मसिनो सुती कपडाबाट बनाइएको थियो । यो बुट्टा भर्नेको काम थियो ।<verse eid="EXO 36:37"/></para>
<para style="p"><verse number="38" style="v" sid="EXO 36:38"/>तिनले पर्दाका पाँचवटा खम्बा तिनका अङ्कुसेहरूसमेत बनाए । तिनले तिनीहरूका टुप्पा र फित्ता सुनले मोहोर । तिनीहरूका पाँचवटा आधारचाहिँ काँसाका थिए ।<verse eid="EXO 36:38"/></para>
<chapter eid="EXO 36"/>
<chapter number="37" style="c" sid="EXO 37"/>
<para style="p"><verse number="1" style="v" sid="EXO 37:1"/>बजलेलले बबुल काठबाट सन्दुक बनाए । यसको लमाइ साँढे दुई हात र चौडाइ साँढे एक हातको थियो ।<verse eid="EXO 37:1"/></para>
<para style="p"><verse number="2" style="v" sid="EXO 37:2"/>तिनले यसलाई भित्र र बाहिर निखुर सुनले मोहोरे अनि यसको चारैतिर सुनको बिट लगाए ।<verse eid="EXO 37:2"/></para>
<para style="p"><verse number="3" style="v" sid="EXO 37:3"/>तिनले दुईवटा मुन्द्रा एकातिर र दुईवटा मुन्द्रा अर्कोतिर गरी त्यसको चारवटा खुट्टामा चारवटा मुन्द्रा हाले ।<verse eid="EXO 37:3"/></para>
<para style="p"><verse number="4" style="v" sid="EXO 37:4"/>तिनले बबुलका डन्डाहरू बनाएर तिनलाई सुनले मोहोरे ।<verse eid="EXO 37:4"/></para>
<para style="p"><verse number="5" style="v" sid="EXO 37:5"/>तिनले सन्दुकलाई बोक्‍न ती डन्डाहरू त्यसका दुवैतिर भएका मुन्द्राहरूमा हाले ।<verse eid="EXO 37:5"/></para>
<para style="p"><verse number="6" style="v" sid="EXO 37:6"/>तिनले निखुर सुनबाट प्रायश्‍चित्तको ढकनी बनाए । यसको लमाइ साँढे दुई हात र चौडाइ साँढे एक हातको थियो ।<verse eid="EXO 37:6"/></para>
<para style="p"><verse number="7" style="v" sid="EXO 37:7"/>बजलेलले प्रायश्‍चित्तको ढकनीको दुवै छेउका लागि पिटेको सुनका दुईवटा करूब बनाए ।<verse eid="EXO 37:7"/></para>
<para style="p"><verse number="8" style="v" sid="EXO 37:8"/>एउटा करूब प्रायश्‍चित्तको ढकनीको एउटा छेउमा अर्को करूब अर्को छेउको लागि थिए । ती करूबहरू प्रायश्‍चित्तको ढकनीकै टुक्राबाट बनाइएका थिए ।<verse eid="EXO 37:8"/></para>
<para style="p"><verse number="9" style="v" sid="EXO 37:9"/>करूबहरूले आ-आफ्ना पखेटाहरू माथितिर फैलाएका थिए, र प्रायश्‍चित्तको ढकनीलाई छाया पारेका थिए । करूबहरू आमनेसामने थिए, र तिनीहरूले प्रायश्‍चित्तको ढकनीतर्फ हेरेका थिए ।<verse eid="EXO 37:9"/></para>
<para style="p"><verse number="10" style="v" sid="EXO 37:10"/>बजलेलले बबुल काठबाट टेबुल बनाए । यसको लमाइ दुई हात, चौडाइ एक हात र उचाइ साँढे एक हात थियो ।<verse eid="EXO 37:10"/></para>
<para style="p"><verse number="11" style="v" sid="EXO 37:11"/>तिनले यसलाई निखुर सुनले मोहोरे र यसको चारैतिर सुनको बिट लगाए ।<verse eid="EXO 37:11"/></para>
<para style="p"><verse number="12" style="v" sid="EXO 37:12"/>तिनले यसको चारैतिर चार अङ्गुल चौडा भएको एउटा घेरो बनाए, र यसको चारैतिर सुनको बिट लगाए ।<verse eid="EXO 37:12"/></para>
<para style="p"><verse number="13" style="v" sid="EXO 37:13"/>तिनले टेबुलको निम्ति ढालेर चारवटा मुन्द्रा बनाए, र ती मुन्द्राहरूलाई चारवटा खुट्टाका चारवटा कुनामा लगाए ।<verse eid="EXO 37:13"/></para>
<para style="p"><verse number="14" style="v" sid="EXO 37:14"/>टेबुललाई बोक्‍न ती मुन्द्राहरू डन्डाहरूका लागि ठाउँ हुनलाई घेरोको छेउमा थिए ।<verse eid="EXO 37:14"/></para>
<para style="p"><verse number="15" style="v" sid="EXO 37:15"/>तिनले टेबुल बोक्‍नलाई बबुल काठबाट डन्डाहरू बनाए, र तिनलाई सुनले मोहोरे ।<verse eid="EXO 37:15"/></para>
<para style="p"><verse number="16" style="v" sid="EXO 37:16"/>तिनले भेटीहरू चढाउन प्रयोग हुने टेबुलमा राखिने थाल, चम्चा, कचौरा र करुबहरूजस्ता सामग्रीहरू बनाए ।<verse eid="EXO 37:16"/></para>
<para style="p"><verse number="17" style="v" sid="EXO 37:17"/>तिनले यी सबै निखुर सुनले बनाए । तिनले पिटेको निखुर सुनबाट सामदान बनाए । तिनले यसको आधार र डन्डा हुने गरी सामदानलाई बनाए । यसका कचौरा, कोपिला र फुलहरू सबै एउटै टुक्राबाट बनाइएका थिए ।<verse eid="EXO 37:17"/></para>
<para style="p"><verse number="18" style="v" sid="EXO 37:18"/>यसको एकापट्टिबाट तिनवटा हाँगा र अर्कोपट्टिबाट तिनवटा हाँगा गरी छवटा हाँगा बाहिरतिर निस्केका थिए ।<verse eid="EXO 37:18"/></para>
<para style="p"><verse number="19" style="v" sid="EXO 37:19"/>पहिलो हाँगामा हाडे-बदामका फुलजस्ता तिनवटा कचौरा, कोपिला र फुलहरू थिए, अनि अर्को हाँगामा पनि हाडे-बदामका फुलजस्ता तिनवटा कचौरा, कोपिला र फुलहरू थिए । सामदानबाट बाहिरतिर निस्केका छवटै हाँगा उस्तै थिए ।<verse eid="EXO 37:19"/></para>
<para style="p"><verse number="20" style="v" sid="EXO 37:20"/>सामदानको बिचको डन्डामा हाडे-बदाममा चारवटा कचौरा, आ-आफ्ना कोपिला र फुलहरू थिए ।<verse eid="EXO 37:20"/></para>
<para style="p"><verse number="21" style="v" sid="EXO 37:21"/>सामदानबाट निस्केका छवटा हाँगामध्ये पहिलो जोडी हाँगामुनि एउटा कोपिला, दोस्रो जोडी हाँगामुनि दोस्रो कोपिला र तेस्रो जोडी हाँगामुनि तेस्रो कोपिला थियो । सामदानबाट बाहिरतिर निस्केका सबै छवटै हाँगामा उस्तै थिए ।<verse eid="EXO 37:21"/></para>
<para style="p"><verse number="22" style="v" sid="EXO 37:22"/>तिनीहरूका कोपिला र हाँगाहरू सबै एउटै निखुर सुनको टुक्रा पिटेर बनाइएका थिए ।<verse eid="EXO 37:22"/></para>
<para style="p"><verse number="23" style="v" sid="EXO 37:23"/>बजलेलले सामदान, यसका सातवटा दिया, यसको चिम्टा र मोसोदानी निखुर सुनबाट बनाए ।<verse eid="EXO 37:23"/></para>
<para style="p"><verse number="24" style="v" sid="EXO 37:24"/>तिनले सामदान र यसका सबै सामान करिब चौँतिस किलोग्राम सुनबाट बनाए ।<verse eid="EXO 37:24"/></para>
<para style="p"><verse number="25" style="v" sid="EXO 37:25"/>बजलेलले बबुल काठबाट धूपको वेदी बनाए । यसको लमाइ एक हात र चौडाइ एक हातको थियो । यो वर्गाकार थियो र यसको चौडाइ दुई हातको थियो । यसका सिङहरू एउटै टुक्राबाट बनाइएका थिए ।<verse eid="EXO 37:25"/></para>
<para style="p"><verse number="26" style="v" sid="EXO 37:26"/>तिनले धूपको वेदी, यसको माथिल्लो भाग, यसका किनाराहरू र सिङहरूलाई निखुर सुनले मोहोरे । तिनले यसको चारैतिर निखुर सुनको बिट पनि लगाए ।<verse eid="EXO 37:26"/></para>
<para style="p"><verse number="27" style="v" sid="EXO 37:27"/>बोक्‍ने डन्डाहरूका लागि घर हुनलाई तिनले त्यसको बिटमुनि वेदीका दुवैपट्टि सुनका दुईवटा मुन्द्रा बनाएर त्यसका दुईतिर लगाए ।<verse eid="EXO 37:27"/></para>
<para style="p"><verse number="28" style="v" sid="EXO 37:28"/>तिनले बबुल काठका डन्डाहरू बनाएर तिनलाई सुनले मोहोरे ।<verse eid="EXO 37:28"/></para>
<para style="p"><verse number="29" style="v" sid="EXO 37:29"/>तिनले अभिषेक गर्ने पवित्र तेल अत्तर बनाउनेले जस्तै सुगन्धित शुद्ध धूप बनाए ।<verse eid="EXO 37:29"/></para>
<chapter eid="EXO 37"/>
<chapter number="38" style="c" sid="EXO 38"/>
<para style="p"><verse number="1" style="v" sid="EXO 38:1"/>बजलेलले होमबलिको लागि बबुल काठबाट वेदी बनाए । यसको लमाइ पाँच हात र चौडाइ पाँच हातको थियो । यो वर्गाकार थियो र यसको उचाइ तिन हातको थियो ।<verse eid="EXO 38:1"/></para>
<para style="p"><verse number="2" style="v" sid="EXO 38:2"/>तिनले यसका चारवटा कुनाबाट गोरुका जस्तै सिङहरू बाहिर निकाले । ती सिङहरू र वेदी एउटै टुक्राबाट बनाइएका थिए र तिनले यसलाई काँसाले मोहोरे ।<verse eid="EXO 38:2"/></para>
<para style="p"><verse number="3" style="v" sid="EXO 38:3"/>तिनले वेदीका लागि चाहिने सबै सामग्री अर्थात् खरानी उठाउने भाँडाकुँडाहरू, बेल्चाहरू, बाटाहरू, मासु तान्‍ने काँटाहरू आगो राख्‍ने पात्रहरू बनाए । तिनले यी सबै सामग्री काँसाबाट बनाए ।<verse eid="EXO 38:3"/></para>
<para style="p"><verse number="4" style="v" sid="EXO 38:4"/>तिनले वेदीको निम्ति त्यसको मुन्तिर चारैपट्टि बिटमुनि त्यसको बिचसम्मै पुग्‍ने काँसाका जालीको एउटा झिँजा बनाए ।<verse eid="EXO 38:4"/></para>
<para style="p"><verse number="5" style="v" sid="EXO 38:5"/>तिनले काँसाको झिँजाको चारवटा कुनामा डन्डाहरूको घर हुनलाई चारवटा मुन्द्रा ढाले ।<verse eid="EXO 38:5"/></para>
<para style="p"><verse number="6" style="v" sid="EXO 38:6"/>बजलेलले बबुल काठका डन्डाहरू बनाए र तिनलाई काँसाले मोहोरे ।<verse eid="EXO 38:6"/></para>
<para style="p"><verse number="7" style="v" sid="EXO 38:7"/>यसलाई बोक्‍नलाई तिनले ती डन्डाहरू वेदीका किनाराका मुन्द्राहरूमा हाले । तिनले ती फल्याकहरूबाट खोक्रो बनाए ।<verse eid="EXO 38:7"/></para>
<para style="p"><verse number="8" style="v" sid="EXO 38:8"/>बजलेलले काँसाको ठुलो बाटा र काँसाकै खुट्टा बनाए । भेट हुने पालको प्रवेशद्वारमा सेवा गर्ने स्‍त्रीहरूका ऐनाबाट तिनले बाटा बनाएका थिए ।<verse eid="EXO 38:8"/></para>
<para style="p"><verse number="9" style="v" sid="EXO 38:9"/>तिनले चोक पनि बनाए । चोकको दक्षिणपट्टिका पर्दाहरू मसिनो सुती कपडाका थिए जुन एक सय हातका थिए ।<verse eid="EXO 38:9"/></para>
<para style="p"><verse number="10" style="v" sid="EXO 38:10"/>तिनका खम्बाहरू बिसवटा र आधारहरू पनि काँसाका बिसवटै थिए । खम्बाका अङ्कुसेहरू र तिनका फित्ताहरूचाहिँ चाँदीका थिए ।<verse eid="EXO 38:10"/></para>
<para style="p"><verse number="11" style="v" sid="EXO 38:11"/>त्यसै गरी, उत्तरपट्टि सय हात लामा पर्दाहरू थिए । तिनका खम्बाहरू बिसवटा र तिनका आधारहरू पनि बिसवटै थिए र ती काँसाका थिए । तर खम्बाहरूका अङ्कुसे र फित्ताहरूचाहिँ चाँदीका थिए ।<verse eid="EXO 38:11"/></para>
<para style="p"><verse number="12" style="v" sid="EXO 38:12"/>पश्‍चिमपट्टिका पर्दाहरू पचास हात लामा थिए । तिनका दसवटा खम्बा र आधार थिए ।<verse eid="EXO 38:12"/></para>
<para style="p"><verse number="13" style="v" sid="EXO 38:13"/>तिनका अङ्कुसे र फित्ताहरूचाहिँ चाँदीका थिए । चोकको पूर्वपट्टिको लमाइ पचास हात थियो ।<verse eid="EXO 38:13"/></para>
<para style="p"><verse number="14" style="v" sid="EXO 38:14"/>प्रवेशद्वारको एकापट्टिका लागि पन्ध्र हात लामा पर्दाहरू थिए । तिनका तिनवटा खम्बा र तिनवटा आधार थिए ।<verse eid="EXO 38:14"/></para>
<para style="p"><verse number="15" style="v" sid="EXO 38:15"/>चोकको प्रवेशद्वारको अर्कोपट्टि पनि पन्ध्र हात लामा पर्दाहरू थिए र तिनका तिनवटा खम्बा र तिनवटा आधार थिए ।<verse eid="EXO 38:15"/></para>
<para style="p"><verse number="16" style="v" sid="EXO 38:16"/>चोकको वरिपरिका सबै पर्दा मसिनो सुती कपडाका थिए ।<verse eid="EXO 38:16"/></para>
<para style="p"><verse number="17" style="v" sid="EXO 38:17"/>खम्बाहरूका आधारहरू काँसाका थिए । अङ्कुसे र फित्ताहरूचाहिँ चाँदीका थिए अनि तिनका टुप्पाहरूचाहिँ चाँदीका थिए । चोकका सबै फित्ता चाँदीले मोहोरिएका थिए ।<verse eid="EXO 38:17"/></para>
<para style="p"><verse number="18" style="v" sid="EXO 38:18"/>चोकको मुल ढोकाको पर्दा बिस हात लामो थियो । पर्दा निलो, बैजनी र रातो सुती कपडा, मसिनो गरी बाटेको सुती कपडाबाट बनाइएको थियो र यसको लमाइ बिस हात थियो । चोकका पर्दाहरूजस्तै यसको लमाइ बिस हात र चौडाइ पाँच हातको थियो ।<verse eid="EXO 38:18"/></para>
<para style="p"><verse number="19" style="v" sid="EXO 38:19"/>यसका चारवटा काँसाका आधार र चाँदीका अङ्कुसेहरू थिए । तिनका टुप्पाका ढकनी र फित्ताहरू चाँदीका थिए ।<verse eid="EXO 38:19"/></para>
<para style="p"><verse number="20" style="v" sid="EXO 38:20"/>पवित्र वासस्थान र चोकका लागि पालका सबै किला काँसाका थिए ।<verse eid="EXO 38:20"/></para>
<para style="p"><verse number="21" style="v" sid="EXO 38:21"/>यो पवित्र वासस्थानको मण्डप अर्थात् करारका आदेशहरूको पवित्र वासस्थान थियो जसलाई मोशाको आज्ञामुताबिक बनाइएको थियो । यो हारून पुजारीका छोरा ईतामारको निर्देशनअनुसार लेवीहरूको काम थियो ।<verse eid="EXO 38:21"/></para>
<para style="p"><verse number="22" style="v" sid="EXO 38:22"/>यहूदाको कुलबाट हुरका नाति, ऊरीका छोरा बजलेलले परमप्रभुले मोशालाई आज्ञा गर्नुभएअनुसार हरेक थोक बनाए ।<verse eid="EXO 38:22"/></para>
<para style="p"><verse number="23" style="v" sid="EXO 38:23"/>दानको कुलबाट अहीसामाकका छोरा ओहोलीआबले खोप्‍ने र सिपालु शिल्पकारले जस्तै अनि बुट्टा भर्नेले जस्तै निलो, बैजनी, रातो ऊनसाथै मसिनो सुती कपडामा बजलेलसँगै काम गरे ।<verse eid="EXO 38:23"/></para>
<para style="p"><verse number="24" style="v" sid="EXO 38:24"/>पवित्रस्थानसित सम्बन्धित सबै काममा यस परियोजनाको लागि प्रयोग भएका सबै सुन डोलाइने बलिबाट जम्मा भएका पवित्र वासस्थानको शेकेलको नापबमोजिम २९ तोडा र ७३० शेकेल थियो ।<verse eid="EXO 38:24"/></para>
<para style="p"><verse number="25" style="v" sid="EXO 38:25"/>समुदायले दिएको चाँदी पवित्र वासस्थानको शेकेलअनुसार १०० तोडा र १,७७४ शेकेल थियो ।<verse eid="EXO 38:25"/></para>
<para style="p"><verse number="26" style="v" sid="EXO 38:26"/>यो भनेको पवित्र वासस्थानको शेकेलअनुसार एक जना मान्छे बराबर एक बेका अर्थात् आधा शेकेल थियो । जनगणनामा गनिएका बिस वर्षभन्दा माथिका मानिसहरूको जम्मा सङ्ख्या ६,०३, ५५० थियो र यसैको आधारमा हरेक व्यक्तिको तथ्याङ्क निकालिएको थियो ।<verse eid="EXO 38:26"/></para>
<para style="p"><verse number="27" style="v" sid="EXO 38:27"/>हरेक आधारको निम्ति एक तोडा ढालेर पवित्र वासस्थानका आधारहरू र पर्दाका आधारहरूका लागि एक सय चाँदी तोडा ढालिएको थियो ।<verse eid="EXO 38:27"/></para>
<para style="p"><verse number="28" style="v" sid="EXO 38:28"/>बाँकी रहेको १,७७५ शेकेल चाँदीले बजलेले भाँडाकुँडाहरूका लागि अङ्कुसे बनाई तिनका टुप्पाहरूलाई मोहोरेर तिनका निम्ति फित्ताहरू बनाए ।<verse eid="EXO 38:28"/></para>
<para style="p"><verse number="29" style="v" sid="EXO 38:29"/>डोलाइने बलिबाट आएको काँसा सत्तरी तोडा र २,४०० शेकेल थियो ।<verse eid="EXO 38:29"/></para>
<para style="p"><verse number="30" style="v" sid="EXO 38:30"/>तिनले यसबाट भेट हुने पालको प्रवेशद्वारका आधारहरू, काँसाको वेदी, यसको लागि काँसाको झिँजा र वेदीका लागि आवश्यक सबै सामग्री,<verse eid="EXO 38:30"/></para>
<para style="p"><verse number="31" style="v" sid="EXO 38:31"/>चोकका लागि आधारहरू, चोक प्रवेशको निम्ति आधारहरू, पवित्र वासस्थान र चोकका लागि सबै पालका किलाहरू बनाए ।<verse eid="EXO 38:31"/></para>
<chapter eid="EXO 38"/>
<chapter number="39" style="c" sid="EXO 39"/>
<para style="p"><verse number="1" style="v" sid="EXO 39:1"/>तिनीहरूले निलो, बैजनी र रातो ऊनबाट पवित्रस्थानमा सेवा गर्नका लागि राम्ररी बुनेका पोशाकहरू बनाए । परप्रभुले मोशालाई आज्ञा दिनुभएअनुसार तिनीहरूले पवित्रस्थानको लागि हारूनका पोशाकहरू बनाए ।<verse eid="EXO 39:1"/></para>
<para style="p"><verse number="2" style="v" sid="EXO 39:2"/>बजलेलले सुन, निलो, बैजनी, रातो ऊन र मसिनो गरी बाटेको सुती कपडाबाट एपोद बनाए ।<verse eid="EXO 39:2"/></para>
<para style="p"><verse number="3" style="v" sid="EXO 39:3"/>तिनीहरूले सुन पिटेर पातला पाताहरू काटेर तारहरू बनाए । ती निलो, बैजनी, रातो ऊन र मसिनो सुती कपडामा लगाउनलाई थिए र यो निपुण शिल्पकारको काम थियो ।<verse eid="EXO 39:3"/></para>
<para style="p"><verse number="4" style="v" sid="EXO 39:4"/>तिनीहरूले एपोदको लागि दुई छेउमा गाँसेका काँधे-बन्धनहरू बनाए ।<verse eid="EXO 39:4"/></para>
<para style="p"><verse number="5" style="v" sid="EXO 39:5"/>यसको राम्ररी बुनेको कमरपेटी एपोदजस्तै थियो । यसलाई एपोदकै टुक्राबाट बनाइएको थियो र यो मसिनो गरी बाटेको सुती कपडा, सुन, निलो, बैजनी र रातो ऊनबाट बनाइएको थियो, जस्तो परमप्रभुले मोशालाई आज्ञा दिनुभएको थियो ।<verse eid="EXO 39:5"/></para>
<para style="p"><verse number="6" style="v" sid="EXO 39:6"/>तिनीहरूले सुनका मणिघरहरूमा आनिक्स रत्‍नहरू जडे, र छापमा खोपिएजस्तै तिनीहरूले इस्राएलका बाह्र छोराका नाउँ खोपे ।<verse eid="EXO 39:6"/></para>
<para style="p"><verse number="7" style="v" sid="EXO 39:7"/>परमप्रभुले मोशालाई आज्ञा गर्नुभएझैँ बजलेलले तिनलाई एपोदको काँधे-बन्धनहरूमा इस्राएलका बाह्र छोराका निम्ति सम्झनाको रत्‍न हुनलाई ती लगाए ।<verse eid="EXO 39:7"/></para>
<para style="p"><verse number="8" style="v" sid="EXO 39:8"/>तिनले एपोदजस्तै छाती-पाता बनाए जुन सिपालु शिल्पकारको काम थियो । तिनले यसलाई सुन, निलो, बैजनी, रातो ऊन र मसिनो सुती कपडाबाट बनाए ।<verse eid="EXO 39:8"/></para>
<para style="p"><verse number="9" style="v" sid="EXO 39:9"/>यो वर्गाकार थियो । तिनीहरूले यसलाई दोब्बर पट्ट्याए । यो एक बित्ता लामो र एक बित्ता चौडा थियो ।<verse eid="EXO 39:9"/></para>
<para style="p"><verse number="10" style="v" sid="EXO 39:10"/>तिनीहरूले यसलाई चार लहर गरी मणिहरू जडे । पहिलो लहर मानिक, पुष्पराज र बेरूजको थियो ।<verse eid="EXO 39:10"/></para>
<para style="p"><verse number="11" style="v" sid="EXO 39:11"/>दोस्रो लहर फिरोजा, नीर र पन्‍नाको थियो ।<verse eid="EXO 39:11"/></para>
<para style="p"><verse number="12" style="v" sid="EXO 39:12"/>तेस्रो लहर नीलमणि, हाकिक र कटेलाको थियो ।<verse eid="EXO 39:12"/></para>
<para style="p"><verse number="13" style="v" sid="EXO 39:13"/>चौथो लहर पीतमणि, आनिक्स र बिल्लौरको थियो । ती सुनका मणिघरहरूमा जडिएका थिए ।<verse eid="EXO 39:13"/></para>
<para style="p"><verse number="14" style="v" sid="EXO 39:14"/>ती मणिहरू इस्राएलका बाह्र छोराका नाउँअनुसार क्रमैसँग राखिएका थिए । छाप-औँठीमा खोपेजस्तै हरेक नाउँले बाह्र कुलका हरेक कुलको प्रतिनिधित्व गर्थ्यो ।<verse eid="EXO 39:14"/></para>
<para style="p"><verse number="15" style="v" sid="EXO 39:15"/>तिनीहरूले छाती-पातामा डोरीजस्तो बाटेको निखुर सुनका सिक्रीहरू बनाए ।<verse eid="EXO 39:15"/></para>
<para style="p"><verse number="16" style="v" sid="EXO 39:16"/>तिनीहरूले छाती-पाताको लागि सुनका दुईवटा मुन्द्री बनाए र तिनलाई छाती-पाताका दुईवटै किनारामा लगाए ।<verse eid="EXO 39:16"/></para>
<para style="p"><verse number="17" style="v" sid="EXO 39:17"/>तिनीहरूले सुनका दुईवटा सिक्रीलाई छाती-पाताका किनाराहरूमा लगाए ।<verse eid="EXO 39:17"/></para>
<para style="p"><verse number="18" style="v" sid="EXO 39:18"/>तिनीहरूले बाटेका दुईवटा सिक्रीका अर्का दुईवटा छेउलाई दुवै मणिघरमा जोडे । त्यसपछि तिनीहरूले ती दुईवटालाई एपोदको काँधे-बन्धनको अगाडिपट्टि लगाए ।<verse eid="EXO 39:18"/></para>
<para style="p"><verse number="19" style="v" sid="EXO 39:19"/>तिनीहरूले सुनका दुईवटा मुन्द्री बनाए, र भित्रपट्टिको बिँडको छेउमा तिनलाई छाती-पाताका अर्का दुईवटा कुनामा लगाए ।<verse eid="EXO 39:19"/></para>
<para style="p"><verse number="20" style="v" sid="EXO 39:20"/>तिनीहरूले थप दुईवटा सुनका मुन्द्री बनाए, र तिनलाई एपोदको अगाडिपट्टि दुवै काँधे-बन्धनका मुनिबाट र एपोदको निकै राम्ररी बुनेको कमरपेटीमाथिको सिउनीनेर लगाए ।<verse eid="EXO 39:20"/></para>
<para style="p"><verse number="21" style="v" sid="EXO 39:21"/>तिनीहरूले छाती-पाता त्यसका मुन्द्रीहरूद्वारा एपोदका मुन्द्रीहरूमा निलो फित्ताले कमरपेटीमा बाँधे ताकि त्यो बुनिएको एपोददेखि सर्न नपाओस् । परमप्रभुले मोशालाई आज्ञा गर्नुभएबमोजिम तिनीहरूले बनाए ।<verse eid="EXO 39:21"/></para>
<para style="p"><verse number="22" style="v" sid="EXO 39:22"/>बजलेलले एपोदको अलखा पूर्ण रूपमा निलो रङको बुनेको कपडाबाट बनाए । यो जुलाहाको काम थियो ।<verse eid="EXO 39:22"/></para>
<para style="p"><verse number="23" style="v" sid="EXO 39:23"/>यसको बिचमा टाउको छिराउने प्वाल थियो । नच्यातियोस् भन्‍नाका लागि यसमा कठालोको प्वालजस्तै बुनेको बिट थियो ।<verse eid="EXO 39:23"/></para>
<para style="p"><verse number="24" style="v" sid="EXO 39:24"/>तिनीहरूले तलको फेरोको चारैतिर निलो, बैजनी, रातो धागो र मसिनो सुती कपडाका दारिमहरू बनाए ।<verse eid="EXO 39:24"/></para>
<para style="p"><verse number="25" style="v" sid="EXO 39:25"/>तिनीहरूले निखुर सुनका घण्टीहरू बनाए, र तलको फेरोमा वरिपरि दारिमका बिच-बिचमा तिनीहरूले ती लगाए ।<verse eid="EXO 39:25"/></para>
<para style="p"><verse number="26" style="v" sid="EXO 39:26"/>तिनीहरूले हारूनले भित्र सेवा गर्दा लगाउने अलखाको छेउ-छेउमा एउटा घण्टी र एउटा दारिम अनि एउटा घण्टी र एउटा दारिम लगाए । परमप्रभुले मोशालाई आज्ञा गर्नुभएअनुसार तिनीहरूले गरे ।<verse eid="EXO 39:26"/></para>
<para style="p"><verse number="27" style="v" sid="EXO 39:27"/>तिनीहरूले हारून र तिनका छोराहरूका लागि मसिनो सुती कपडाका लबेदाहरू बनाए ।<verse eid="EXO 39:27"/></para>
<para style="p"><verse number="28" style="v" sid="EXO 39:28"/>तिनीहरूले मसिनो सुती कपडाको फेटा, सुती कपडाका अन्य फेटाहरू, सुती कपडाका भित्री वस्‍त्रहरू,<verse eid="EXO 39:28"/></para>
<para style="p"><verse number="29" style="v" sid="EXO 39:29"/>सुती कपडा र निलो, बैजनी, रातो धागोको पटुका बनाए । यो बुट्टा भर्नेको काम थियो । परमप्रभुले मोशालाई आज्ञा गर्नुभएअनुसार तिनीहरूले गरे ।<verse eid="EXO 39:29"/></para>
<para style="p"><verse number="30" style="v" sid="EXO 39:30"/>तिनीहरूले निखुर सुनको पवित्र मुकुटको पाता बनाए ।<verse eid="EXO 39:30"/></para>
<para style="p"><verse number="31" style="v" sid="EXO 39:31"/>तिनीहरूले यसलाई छाप-औँठीमा झैँ “परमप्रभुको निम्ति पवित्र” भनेर खोपे । तिनीहरूले फेटाको माथिपट्टि निलो फित्ता बाँधे । परमप्रभुले आज्ञा गर्नुभएअनुसार तिनीहरूले गरे ।<verse eid="EXO 39:31"/></para>
<para style="p"><verse number="32" style="v" sid="EXO 39:32"/>यसरी पवित्र वासस्थान अर्थात् भेट हुने पालको काम सकियो । इस्राएलका मानिसहरूले सबै कुरा गरे । परमप्रभुले मोशालाई भन्‍नुभएका सबै आज्ञालाई तिनीहरूले पछ्याए ।<verse eid="EXO 39:32"/></para>
<para style="p"><verse number="33" style="v" sid="EXO 39:33"/>तिनीहरूले पवित्र वासस्थान, पाल र यसका सबै सरसामान अर्थात् यसका अङ्कुसेहरू, फल्याकहरू, बारहरू, खम्बाहरू र आधारहरू, रातो<verse eid="EXO 39:33"/></para>
<para style="p"><verse number="34" style="v" sid="EXO 39:34"/>रङले रङ्ग्याइएका भेडाका छालाहरूको छत, सीलको छालाको छत र ढाक्‍ने पर्दा,<verse eid="EXO 39:34"/></para>
<para style="p"><verse number="35" style="v" sid="EXO 39:35"/>गवाहीको सन्दुकसाथै डन्डाहरू र प्रायश्‍चित्तको ढकनी ल्याए ।<verse eid="EXO 39:35"/></para>
<para style="p"><verse number="36" style="v" sid="EXO 39:36"/>तिनीहरूले टेबुल, यसका सबै भाँडाकुँडा र उपस्थितिको रोटी,<verse eid="EXO 39:36"/></para>
<para style="p"><verse number="37" style="v" sid="EXO 39:37"/>निखुर सुनको सामदान र लहरै राखिने यसका दियाहरू, यसका सबै सामान र दियाहरूका लागि तेल,<verse eid="EXO 39:37"/></para>
<para style="p"><verse number="38" style="v" sid="EXO 39:38"/>सुनको वेदी, अभिषेक गर्ने तेल र सुगन्धित धूप, पवित्र वासस्थानको प्रवेशद्वारको पर्दा,<verse eid="EXO 39:38"/></para>
<para style="p"><verse number="39" style="v" sid="EXO 39:39"/>काँसाको वेदी र काँसाको झिँजा र यसका डन्डाहरू र भाँडाकुँडा र ठुलो बाटा र यसको खुट्टा ल्याए ।<verse eid="EXO 39:39"/></para>
<para style="p"><verse number="40" style="v" sid="EXO 39:40"/>तिनीहरूले चोकका लागि यसका खम्बाहरू र आधारहरू अनि चोकको प्रवेशद्वारको लागि पर्दा, यसका डोरीहरू र पालका किलाहरू अनि पवित्र वासस्थान अर्थात् भेट हुने पालको सेवाको लागि सबै सरसामान ल्याए ।<verse eid="EXO 39:40"/></para>
<para style="p"><verse number="41" style="v" sid="EXO 39:41"/>तिनीहरूले पवित्रस्थानमा सेवा गर्नको लागि बुनेका मसिनो सुती कपडाका पोशाकहरू, पुजारी भएर सेवा गर्न हारून र तिनका छोराहरूका लागि पवित्र पोशाकहरू ल्याए ।<verse eid="EXO 39:41"/></para>
<para style="p"><verse number="42" style="v" sid="EXO 39:42"/>यसरी इस्राएलका मानिसहरूले परमप्रभुले मोशालाई आज्ञा दिनुभएमुताबिक सबै काम गरे ।<verse eid="EXO 39:42"/></para>
<para style="p"><verse number="43" style="v" sid="EXO 39:43"/>मोशाले सबै कामको जाँच गर्दा तिनीहरूले गरेका पाए । परमप्रभुले आज्ञा गर्नुभएअनुसार तिनीहरूले गरे । तब मोशाले तिनीहरूलाई आशिष् दिए ।<verse eid="EXO 39:43"/></para>
<chapter eid="EXO 39"/>
<chapter number="40" style="c" sid="EXO 40"/>
<para style="p"><verse number="1" style="v" sid="EXO 40:1"/>तब परमप्रभुले मोशालाई यसो भन्‍नुभयो,<verse eid="EXO 40:1"/></para>
<para style="p"><verse number="2" style="v" sid="EXO 40:2"/>“नयाँ वर्षको पहिलो महिनाको पहिलो दिनमा तैँले पवित्र वासस्थान अर्थात् भेट हुने पाल खडा गर्नू ।<verse eid="EXO 40:2"/></para>
<para style="p"><verse number="3" style="v" sid="EXO 40:3"/>तैँले यसभित्र गवाहीको सन्दुक राख्‍नू, र यसलाई पर्दाले छेक्‍नू ।<verse eid="EXO 40:3"/></para>
<para style="p"><verse number="4" style="v" sid="EXO 40:4"/>तैँले टेबुललाई भित्र ल्याएर यसमाथि राखिने थोकहरू मिलाएर राख्‍नू । त्यसपछि तैँले सामदान भित्र ल्याएर दियाहरू मिलाउनू ।<verse eid="EXO 40:4"/></para>
<para style="p"><verse number="5" style="v" sid="EXO 40:5"/>तैँले गवाहीको सन्दुकको सामुन्‍ने सुनको धूपको वेदी राख्‍नू, र पवित्र वासस्थानको प्रवेशद्वारमा पर्दा राख्‍नू ।<verse eid="EXO 40:5"/></para>
<para style="p"><verse number="6" style="v" sid="EXO 40:6"/>तैँले पवित्र वासस्थान अर्थात् भेट हुने पालको प्रवेशद्वारको सामुन्‍ने होमबलिको लागि वेदी राख्‍नू ।<verse eid="EXO 40:6"/></para>
<para style="p"><verse number="7" style="v" sid="EXO 40:7"/>तैँले भेट हुने पाल र वेदीका बिचमा ठुलो बाटा राख्‍नू र त्यसभित्र पानी हाल्नू ।<verse eid="EXO 40:7"/></para>
<para style="p"><verse number="8" style="v" sid="EXO 40:8"/>चोकको वरिपरि घेरा हाली यसको प्रवेशद्वारमा पर्दा झुण्ड्याउनू । तैँले अभिषेक गर्ने तेल लिई पवित्र वासस्थान र यसभित्र भएको हरेक थोकलाई अभिषेक गर्नू ।<verse eid="EXO 40:8"/></para>
<para style="p"><verse number="9" style="v" sid="EXO 40:9"/>तैँले यसलाई र यसका सबै सरसामान मेरो लागि अलग गर्नू । तब यो पवित्र हुनेछ ।<verse eid="EXO 40:9"/></para>
<para style="p"><verse number="10" style="v" sid="EXO 40:10"/>तैँले होमबलिको निम्ति वेदी र यसका सबै भाँडाकुँडालाई अभिषेक गर्नू । तैँले वेदी मेरो निम्ति अलग गर्नू र त्यो मेरो लागि अति पवित्र हुनेछ ।<verse eid="EXO 40:10"/></para>
<para style="p"><verse number="11" style="v" sid="EXO 40:11"/>तैँले काँसाको बाटा र यसको खुट्टा अभिषेक गरेर यसलाई मेरो लागि अलग गर्नू ।<verse eid="EXO 40:11"/></para>
<para style="p"><verse number="12" style="v" sid="EXO 40:12"/>तैँले हारून र त्यसका छोराहरूलाई भेट हुने पालको प्रवेशद्वारमा ल्याई तिनीहरूलाई पानीले नुहाइदिनुपर्छ ।<verse eid="EXO 40:12"/></para>
<para style="p"><verse number="13" style="v" sid="EXO 40:13"/>मेरो लागि अलग गरिएका पोशाकहरू तैँले हारूनलाई लगाइदिनू र त्यसले पुजारी बनेर मेरो सेवा गरोस् भनेर त्यसलाई अभिषेक गरी मेरो निम्ति अलग गर्नू ।<verse eid="EXO 40:13"/></para>
<para style="p"><verse number="14" style="v" sid="EXO 40:14"/>त्यसका छोराहरूलाई ल्याई तिनीहरूलाई लबेदा पहिराइदिनू ।<verse eid="EXO 40:14"/></para>
<para style="p"><verse number="15" style="v" sid="EXO 40:15"/>पुजारी बनेर तिनीहरूले मेरो सेवा गरून् भनेर तैँले तिनीहरूका पितालाई जस्तै तिनीहरूलाई अभिषेक गर्नू । तिनीहरूको अभिषेकले पुस्ता-पुस्तासम्म तिनीहरूलाई स्थायी पुजारीको पद प्रदान गर्छ ।”<verse eid="EXO 40:15"/></para>
<para style="p"><verse number="16" style="v" sid="EXO 40:16"/>मोशाले त्यसै गरे । परमप्रभुले आज्ञा गर्नुभएअनुसार तिनले गरे । तिनले यी सबै गरे ।<verse eid="EXO 40:16"/></para>
<para style="p"><verse number="17" style="v" sid="EXO 40:17"/>यसरी दोस्रो वर्षको पहिलो महिनाको पहिलो दिनमा पवित्र वासस्थान खडा भयो ।<verse eid="EXO 40:17"/></para>
<para style="p"><verse number="18" style="v" sid="EXO 40:18"/>मोशाले पवित्र वासस्थान खडा गरे, यसका आधारहरू ठाउँमा राखे, यसका फल्याकहरू खडा गरे, यसका बारहरू जोडे र यसका डन्डाहरू र खम्बाहरू खडा गरे ।<verse eid="EXO 40:18"/></para>
<para style="p"><verse number="19" style="v" sid="EXO 40:19"/>परमप्रभुले आज्ञा गर्नुभएअनुसार तिनले पवित्र वासस्थानमाथि पाल फिँजाएर त्यसमाथि छत राखे ।<verse eid="EXO 40:19"/></para>
<para style="p"><verse number="20" style="v" sid="EXO 40:20"/>तिनले करारका आज्ञाहरूलाई लिई तिनले सन्दुकभित्र हाले । तिनले<verse eid="EXO 40:20"/></para>
<para style="p"><verse number="21" style="v" sid="EXO 40:21"/>सन्दुकमा डन्डाहरू हालेर त्यसमाथि प्रायश्‍चित्तको ढकनी राखे । तिनले सन्दुकलाई पवित्र वासस्थानमा ल्याए । परमप्रभुले आज्ञा गर्नुभएअनुसार तिनले गवाहीको सन्दुकलाई छेक्‍ने पर्दा टाँगे ।<verse eid="EXO 40:21"/></para>
<para style="p"><verse number="22" style="v" sid="EXO 40:22"/>तिनले पर्दाको बाहिरपट्टि भेट हुने पाल अर्थात् पवित्र वासस्थानको उत्तरपट्टि टेबुल राखे ।<verse eid="EXO 40:22"/></para>
<para style="p"><verse number="23" style="v" sid="EXO 40:23"/>परमप्रभुले तिनलाई आज्ञा गर्नुभएअनुसार तिनले परमप्रभुको सामु टेबुलमा रोटी मिलाएर राखे ।<verse eid="EXO 40:23"/></para>
<para style="p"><verse number="24" style="v" sid="EXO 40:24"/>तिनले भेट हुने पाल अर्थात् पवित्र वासस्थानको दक्षिणपट्टि टेबुलको सामु सामदान राखे ।<verse eid="EXO 40:24"/></para>
<para style="p"><verse number="25" style="v" sid="EXO 40:25"/>परमप्रभुले तिनलाई आज्ञा गर्नुभएअनुसार तिनले परमप्रभुको सामु दियाहरू बाले ।<verse eid="EXO 40:25"/></para>
<para style="p"><verse number="26" style="v" sid="EXO 40:26"/>तिनले भेट हुने पालभित्र पर्दाको सामुन्‍ने सुनको धूपको वेदी राखे ।<verse eid="EXO 40:26"/></para>
<para style="p"><verse number="27" style="v" sid="EXO 40:27"/>परमप्रभुले तिनलाई आज्ञा गर्नुभएअनुसार तिनले यसमाथि सुगन्धित धूप बाले ।<verse eid="EXO 40:27"/></para>
<para style="p"><verse number="28" style="v" sid="EXO 40:28"/>तिनले पवित्र वासस्थानको प्रवेशद्वारमा पर्दा झुण्ड्याए ।<verse eid="EXO 40:28"/></para>
<para style="p"><verse number="29" style="v" sid="EXO 40:29"/>तिनले भेट हुने पाल अर्थात् पवित्र वासस्थानको प्रवेशद्वारमा होमबलिको वेदी राखे । परमप्रभुले आज्ञा गर्नुभएअनुसार तिनले यहीँ नै होमबलि र अन्‍नबलि चढाए ।<verse eid="EXO 40:29"/></para>
<para style="p"><verse number="30" style="v" sid="EXO 40:30"/>तिनले भेट हुने पाल र यस वेदीको बिचमा बाटा राखी त्यसमा धुनलाई पानी राखे ।<verse eid="EXO 40:30"/></para>
<para style="p"><verse number="31" style="v" sid="EXO 40:31"/>मोशा, हारून र तिनका छोराहरूले बाटाको पानीबाट तिनीहरूका हात-खुट्टा धुने गर्थे ।<verse eid="EXO 40:31"/></para>
<para style="p"><verse number="32" style="v" sid="EXO 40:32"/>तिनीहरू भेट हुने पालभित्र प्रवेश गर्दा र वेदीमा जाँदा तिनीहरूले धुने गर्थे । परमप्रभुले मोशालाई आज्ञा गर्नुभएअनुसार तिनीहरूले आ-आफूलाई धुने गर्थे ।<verse eid="EXO 40:32"/></para>
<para style="p"><verse number="33" style="v" sid="EXO 40:33"/>मोशाले पवित्र वासस्थान र वेदीको वरिपरि चोक खडा गरे । तिनले चोकको प्रवेशद्वारमा पर्दा राखे । यसरी मोशाले काम पुरा गरे ।<verse eid="EXO 40:33"/></para>
<para style="p"><verse number="34" style="v" sid="EXO 40:34"/>तब बादलले भेट हुने पाललाई ढाक्यो, अनि परमप्रभुको महिमाले पवित्र वासस्थान भरियो ।<verse eid="EXO 40:34"/></para>
<para style="p"><verse number="35" style="v" sid="EXO 40:35"/>भेट हुने पालमाथि बादल आएर बसेकोले र परमप्रभुको महिमाले पवित्र वासस्थान भरिएकोले मोशा यसभित्र प्रवेश गर्न सकेनन् ।<verse eid="EXO 40:35"/></para>
<para style="p"><verse number="36" style="v" sid="EXO 40:36"/>पवित्र वासस्थानबाट बादल उठाइँदा इस्राएलका मानिसहरू आफ्नो बाटो लाग्थे ।<verse eid="EXO 40:36"/></para>
<para style="p"><verse number="37" style="v" sid="EXO 40:37"/>तर पवित्र वासस्थानबाट बादल नउठ्दा मानिसहरूले यात्रा गर्दैनथे । बादल नउठेसम्म तिनीहरू बसिरहन्थे ।<verse eid="EXO 40:37"/></para>
<para style="p"><verse number="38" style="v" sid="EXO 40:38"/>किनकि इस्राएलका मानिसहरूका सबै यात्राभरि तिनीहरूले देख्‍ने गरी दिनमा परमप्रभुको बादल र रातमा उहाँको आगो पवित्र वासस्थानमाथि हुन्थ्यो ।<verse eid="EXO 40:38"/></para>
<chapter eid="EXO 40"/>
</usx>